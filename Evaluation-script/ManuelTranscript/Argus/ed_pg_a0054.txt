	Står en sådan wäl på skådeplatzen, så spelar han en tokglättig Comœdia, som orren när han leker, i det han hwarken ser eller hörer, men märker han en wink af missnåde, då blir hielte-sinnet förtwiflande, fast han ey har orsak at wänta sig någon tragœdia utan af sig sielf. Hans Sinne, som war hårt som en sten, blir då miukt som en ost och faller i en skamlig nedrighet. Mången blir så förhäfwen af lyckan, at han ey känner igen sina gamla wänner. Hans sinne war helt annorlunda i förmaket än i Cabinettet och i kyllern än i purpurråcken. Är icke det skam, at tilståndet skall kunna byta sinnet? Somlige äro åter så lössinnade, at de kunna förandras af det man talar dem wäl eller illa i lag, ja, de räkna maten och dricken för så wiktige angelägenheter, at när de någon gång icke äro i deras smak, få de smärta i sinnet i stellet för i magen.
	Af detta mina Auctorers sammanspråk finner jag at en rätt grundad och ädel sinnes likhet är hos oss rarare än hos de gamla hedningar. Wår tidz hufwuden mena at de derigenom äro ganska fina och wåra smakar willa dermed wisa sin särdeles läckerhet, at ingen ting upfyller deras nöije, men tro mig, de äro derutinnan ganska dumme och grofwe. Den som ständigt förnöijer sig med ädla sysslor och städze låter sina tanckar beta i en altid blommande och altid tilräckelig äng, nemligen den högsta fullkomlighetens beskådande, han tillåter sannerligen intet at sinnet är ett Apspel för swage böijelser. Gud är sig i ewighet lik och hans höga råd är ingen förändring underkastat, speglandes sig altid i sina oändeliga förtreffeligheter, derföre om hans beläte will wara honom likt, måste det altid wara sig likt derutinnan, at det är begripit i ting, som äro ett sådant beläte anstän-
