God dag, trollslända!

— God dag, Mari!

— Hvar i all verlden har du varit så
länge? Under elfva år ha vi ej sett
din vinge skimra i solskenet, eller hört dig
surra bland blommor och gräs. Har du sofvit? 
Har du varit ute till sjös? Kanske rest
till Jerusalem? Säg!

Trollsländan satte sig på Maris utsträckta
finger. — Jag förstår dig ej, sade hon och
klippte fundersamt med vingarne. Du måste
mena min mormorsmormor, ty jag är blott
en vecka gammal och har nyss lärt mig
flyga.

— Tror du det? — sade Mari. — Det är
möjligt, att det var hon, som vi fordom kände.
Vi voro goda vänner; jag fick ledsamt efter
hennes sagor när hon rymde ifrån mig och
blef borta för alltid. Ja, vi hade sedan en
„Sylvia“ och en „Ljungblomma“, som vi
med vänskap ihågkomma.

Jag är ej mera en liten flicka, som för
elfva år sedan; jag har slutat skolan och
fått långa klädningar. Men jag har små
systrar och små bröder. Vill du blifva vän
med dem och berätta för dem något godt
och gladt, liksom din mormors mormor
berättat för mig? En trollslända, som du,
upplefver så mycket sommartid, i dagligt
sällskap med solen, blommorna, fåglarna och
många glada barn. Och om vintern skall
du få bo i ett veck af min gardin och värma
dig vid hvarenda solstråle, som smyger in i
min kammare. Du skall få lefva på socker
och eaudecologne och doppa vingen i mitt
bläckhorn, när du har lust att skrifva ned
dina sagor. Men inga kråkfötter, trollslända!
Stadiga, raka streck och hyggliga krumbugter; 
inga fula plumpar och hundöron i din
bok! Man måste skrifva fint för så förnäma
läsare, som skolans elever.

Trollslndans vingspetsar blefvo röda af
förlägenhet öfver att få skrifva för de
förnäma.

Har du ingen, som kan bjuda dig
något hättro, än jag? Hvar äro „Ljungblomman“ 
och „Sylvia“? Hvarför kunna icke de
skrifva, de, som fått lära mycket mera än
jag?

— Ljungblomman har vissnat, Sylvia har
flugit bort till varmare länder. Tilhi är en
snäll liten fågel, som qvittrar sina sagor på
finska för dem, som förstå honom. Men vi,
som tala svenska, ha ingen, som berättar
för oss om majföreningarna, om barnens
arbete och lekar, om allt hvad vi gerna ville
höra från eget land och från den stora, vida
verlden. Säg, att du vill blifva vår
telegrafist, vår brefbärare och vår vän! Du är
liten och svag, men du flyger flinkt du,
trollslända, och du mins ju ordspråket om
gammal kärlek. Det förunderliga kunde hända,
att vi hålla af dig som förr.

Trollsländan kände sig strax lika
märkvärdigt tapper och munter till mods, som
hennes mormors mormor. Hon surrade ett
hvarf kring Mari, flög derefter åter ned på
fingret, och sade:

— Tum på den saken! Lofva ni att ha
förtroende till mig och hålla af mig, så vill
jag också samla åt eder det bästa jag vet.
Jag vill samla värme från solen, glädje från
skog och vågor, helsa från källan, oskuld
och kärlek från mina älskade finska barns
tillitsfulla hjertan. Litet vet jag, och än
mindre förmår jag, men hvad jag vet och
förmår, det vill jag ärligt gifva eder. Ja,
ja, det skall nog gå, ty Gud är stark i de
svaga.

Mari nickade, sländan flög in genom
hennes öppna fönster och begynte ställa i
ordning sitt vinterqvarter i vecken på hennes
gardin.

— Mari, sade hon.

— Hvad är det, trollslända?

— Der sitter en sparf på taket. Tror du,
han vågar sig in genom fönstret?

— Allt skulle man se! Han må akta sig
för min flugsmälla.

I detsamma hördes muntra röster från
gatan. Barnen kommo hem från skolan och
sågo upp till Maris fönster. Der glänste
något i gardinen, solen sken på trollsländans
vingar, och barnen läste på hvar och en af
dem: jag kommer hvarannan lördag!






Huru Khartum belägrades.
(Med plansch).




Gossarne gingo ut att snöbollas. De voro
nio: Klas och Emil, Matti och Julius,
tvillingbröderna Lasse och Kasse, länge
Ilmari, som kallades Spiken, hans lille bror
som kallades Nubben, och Georg, som fick
heta Råttan, emedan han var qvick i
vändningarna och hade pigga svarta ögon.

Hela bataljonen firade julen på landet hos
morbror och moster.

Vädret råkade vara blidt och vackert.
Skatorna skrattade på gärdesgården och
bakom strandängsladan begynte eftermiddagssolen 
sömnigt draga molntäcket öfver
hufvudet.

— Hvad skola vi leka? — frågade Spiken, som
var litet dåsig efter de rara middagsplättarne. 
— Ska vi leka krig mellan fransmän
och kineser?

— Magistern sade, att hvar tredje
menniska är kines, — anmärkte Klas fundersamt.

— Tre af oss äro kineser, efter vi äro
nio, — inföll spjufvern Råttan, hvarvid
Nubben såg orolig ut.

Men Spiken ropade:— vi skola leka Gordon
och Khartum! — Han hade just hört pappa
tala om den tappre och gudfruktige
engelske generalen, som försvarade staden
Khartum i Afrika mot många tusen infödingar,
hvilkas anförare kallades Makdin. — 
Strandängsladan blir Khartum, jag blir Gordon,
och Råttan får vara Mahdin, efter han har
tofsmössa.

— Hvar är Lotta? — frågade Nubben.

— Åh strunt, inte ids vi med flickor.
Spring in efter vår fana, Julius! Kom nu,
gubbar!

Spiken sköt mössan i nacken och
begynte springa nedåt vägen till strandängen.
Alla de andra sprungo efter, Nubben sist.
Han sprang och sprang med sina korta ben,
tills han var eldröd i ansigtet och flåsade
som en liten hund. Det var bra med snö
på vägen, ty drängarne hade inte kört hö
från ladan under helgdagarne, och roligt var
det att trampa i den våta snön och se hur
stöflarne blefvo allt svartare. Matti hade
fått tag i en träspade, som stått bredvid
kökstrappan, och drog den efter sig, så att
en bred fåra syntes i snön bredvid märkena
efter hans nya julklappsstöflar.

Ladan var tom.

— Hejsan! — skrek Spiken, ryckte fanan
till sig och stack den i en springa ofvanför
dörren. — Klas och Emil, ni bli mitt folk.
Nog rå vi med de der småpaltarne!

Råttan kramade en snöboll och skickade
den rakt i pannan på Spiken.

— Kriget är förklaradt! ropade han.

— Det är orättvist! — skrek Klas. — 
Vi ha inte hunnit bli i ordning.


Men Spiken försmådde att begära
uppsköt.

— Alle man i gevär! kommenderade han.
– Nubben kramar snöbollar och passar på
fanan. Akta dig, din kråkfot, att låta
fienden taga den!

I ett nu smattrade snöbollarne mot
mössor och rockkragar, kinder ocli nackar. Klas
och Emil stodo på hvar sin sida om Spiken,
som bredbent försvarade ladudörren.
Nubben stöpte kulor med en sådan ifver, att
tungan hängde ur munnen.

Råttan anförde sin lilla trupp med nit
ocli insigt. Matti slängde spaden ifrån sig
och deltog i striden. Kasse fick tuppfjädern
i mössan afbruten, Lasse en snöboll rakt på
munnen, Julius gjorde under af tapperhet.

Då susade fyra välkramade snöbollar mot
Gordons folk: två kastade mössorna af Klas
och Emil, en träffade Gordons näsa, som
började blöda, och den sista slog ner på
Nubben fattig med en sådan kraft, att han
föll framstupa med händerna i snön, såsom
i en mjölkorg. Under den oordning som nu
uppstod bland Gordons folk, klättrade
Mahdin blixtsnabbt upp och kastade fanan till
sitt folk, som mottog den med ett segerrop.

— Förräderi! — ropade Gordon och kastade
sig med blodig näsa öfver Mahdin.

Striden uppblossade ånyo. Kasse oeh Emil
lågo i lufven på hvarandra, Klas brottades
med Julius, Matti skottade spadtals snö
öfver de kämpande. Nubben sväljde sina
tårar, utan mössa, utan vantar, med en stor
kula i pannan och ett hål på byxan.

— Förrädare! — ropade Gordon förbittrad.

— Jag är ingen förrädare, fast jag
råkade falla, — försvarade sig Nubben oeh
blinkade häftigt.

- Hade du passat bättre på, så hade vi
segrat, — skrek Gordon, just då han
ramlade omkull i snön med Mahdin.

Ett vildt tumult följde.

— Det skall du ha för ditt förräderi! —
ropade Gordon, förgrymmad öfver
nederlaget, och gaf Nubben en örfil.

— Han skall straffas! — utbrast Klas.

— Hängas! — skrek Emil.

Denna orättvisa oupprörde Nubbens
manhaftiga hjerta till den grad, att han knep
ihop läpparne och försmådde att begära nåd.
Ett kort stillestånd slöts och fången affördes
till en öppnare plats, för att hängas i en
gärdesgårdsstör.

Emellertid hade kusin Lotta från
matsalsfönstret följt krigets gång. Hon och
gossarne hade under helgen ständigt lekt
tillsamman. Hade de inte skickat henne att
begära lof, då de ville spänna stallgumsen
för gröna släden? Hade hon inte bjudit dem
på dockkalas med tre rätter och suttit
fastbunden en hel timme i garderoben, då de
lekte fängelse? Lotta blef ledsen, då hon
från tamburen hörde Spikens ord, och gick
missmodig in tillbaka. Också hon hade gerna
velat vara med om Khartums belägring och
följde nu med glänsande ögon hela
tillgången.

Hon såg, att Mahdius folk, af ifver att
öfvervara afrättningen, lemmade fanan
obevakad medan de sprungo till afrättsplatsen.
Tänk, om hon kunde bistå Gordon oeh rädda
fanan! Också Lotta hade hört talas om den
tappre generalen, som var trogen både sin
Gud och sitt land, och alltid förde bibeln
med sig till och med under sina längsta och
svåraste fälttåg. Hon ville att han skulle
segra, äfven i leken, och anade inte orsaken
hvarför gossarne stodo skockade der borta
omkring Spiken. Hon klädde på sig och
sprang på en omväg till ladan, fattade
fanan ocli försvann i skogen, för att obemärkt
kunna nå Gordon och öfverlemna honom
sitt byte.

Men i detsamma råkade Mahdin se åt
ladan och ropade: — fanan! Fanan är borta!

Gruppen skingrades plötsligt och Lotta
fick se stackars Nubben, hvilken just utstod
en duktig stut, gifven af Spikens vana
händer, såsom en förberedelse till hängningen.

Detta förtröt Lottas varma och modiga
hjerta. Hon sprang ut på vägen med fanan
högt lyftad och handen knuten.

— Fy skäms, gossar! Åtta mot en! Tre
andra klassister och fem första klassister
mot stackars Nubben, som bara läser i
abc-boken.

- Han är en förrädare! — ropade Julius.

— Hurrah, Lotta, hit med vår fana, —
ropade Gordon glad. — Du är en
hederspascha.

— Nej, tag hit den strax! — utbrast
Mahdin ond och tog hotande upp en snöboll. —
Vi ha eröfrat den.

— Kasta, om du vill! — ropade Lotta
förtrytsamt. — Jag är inte rädd. Ni ville
inte ha mig med, för det jag var flicka, men
jag skall säga er, att alla flickor skulle
blygas att göra en liten stackare illa.

— Jag är ingen stackare, — mumlade
Nubben otacksamt, men kände sig dock
obeskrifligt tröstad af Lottas närvaro.

— Gif nu hit fanan, Lotta, — sade
Gordon fogligt.

— Nej, — svarade Lotta modigt, — du
får den inte, för du liknar inte Gordon, nej,
inte det minsta. Jag ämnade hjelpa dig,
men nu vill jag inte. Ni äro allesamman
obeskedliga mot Nubben.

Härmed tog hon Nubben vid handen och
började beslutsamt gå hemåt.

Gordon hvisslade och Mahdin svängde sig
om på klacken. Hur det var, kände de sig
litet förlägna för hvaraudra.

— Jag går hem, — sade Julius.

— Jag med, — sade Klas.

— Vi kunde ha lemnat Nubben i fred,
— menade Matti och satte spaden på axeln.
— Han är bara sex år.

Och hur det var, blef afrättsplatsen snart
öde. Den ene efter den andre begynte tassa
hemåt. Mahdin och Gordon kände
någonting obehagligt krypa i bröstet, när de tänkte
på skynmingsbrasan och mammas vänliga
ögon. Då de kommo till ledet, lvfte
Gordon Nubben deröfver och Mahdin sade: —
Om du vill, kan du få låna min nya fällknif
i qväll.

Lotta tycktes förstå hvad de menade, ty
hon nickade muntert åt dem och svängde
fanan.

Derinne fanns stekta äpplen och brasa.
Mahdin och Gordon och allt deras folk
nedsväljde seger och nederlag ined samma aptit,
som de sköna varma äpplena.

Och dermed slutades Khartums belägring.





Sländans Nyheter.
— Det vigtigaste Sländan nu kan berätta
är, att nästa år i Januari skall blifva
landtdag i Helsingfors. Dit samlas folkets
ombud, Ständerna, från alla delar af landet
för att öfverenskomma om nyttiga lagar och
landets välfärd. Sländan önskar, att
ständerna också må ihågkomma Finlands barn
och inrätta goda skolor, der sådana icke
finnas ännu. Och då många barn arbeta i
de stora fabrikerna, beder Sländan landets
ständer göra en sådan lag, att
fabriksbarnen icke skada sin helsa genom att arbeta
om nätterna, sålänge de ännu äro svaga och
aftonsömniga.

— Det finns en annan nyhet, som barnen
troligen anse mycket vigtigare, nemligen att
det snart blir jul. Hvem skulle ha trott i
höstas, när skolorna började, att denna
termin skulle gå så i fyrsprång? Det sägs, att
julgubbarne redan börja springa på gatorna
och köpa upp rara saker i sina korgar. De
igenkännas derpå, att de nästan alltid kläda
ut sig i en baschlik öfver öronen, för att
ingen skall se deras skägg. En ordentlig
julgubbe går aldrig på gatan utan baschlik.
Det sägs också, att alla gossar snickra och
alla flickor sy eller klippa nuförtiden, sedan
de läst sin lexa. Men det skola barnen
komma ihåg, att julen kommer icke endast
för julklapparnas skull. Julen kommer med
Jesusbarnet till fattiga och rika, och der ej
Jesusbarnet är med, der är aldrig någon
rätt glad jul. Alla goda barn skola minnas
englarnas lofsång, tacka Gud och hjelpa de
fattiga.

— Nu firas också Lucia i alla skolor.
Det är nog rart och skönt, att man i den
stränga skolan får dansa i ring och snaska
någonting godt. Sländan vet en skola, der
man icke firar Lucia i år, för att en lärare,
som alla höllo af, har nyss gått bort ur
verlden till en bättre jul. Och den skolan
gör rätt att ej vara glad i år. Men när
man kan	vara rätt af hjertat glad, då är
det visst intet	ondt i att vara det, och	 då
fröjda sig äfven Guds englar åt barnens
oskyldiga glädje.

— Sländan och Majföreningen äro gamla
vänner. Du känner ju Majföreningen, der
barnen förena sig om att beskydda de små
fåglarna och vara barmhertiga mot alla djur.
Den gjordes ny sista våras, för att hållas
bättre tillsamman, och nu kan Sländan
berätta, att Majföreningen lefver och mår väl,
fastän några varit emot. Ringar ha bildats
på flera orter, såsom i Helsingfors, Salo,
Uskela, Jorois m. m. och der firat sina glada
majfester. Nästa vår hoppas Sländan få
underrättelse om många nya ringar. Hvarför
skulle icke barnen förena sig, liksom de
äldre, om någonting godt, som är enkom
för dem?

— Nyligen, förrän snön föll, hittade två
små gossar 184 gamla silfverpenningar i en
åkerbacke nära Nystad. Tror du, att de
köpte pumpernicklar för dem ? Nej, de förde
penningarne till skolans rektor, och han
skickade fyndet till Fornminnesföreningen i
Helsingfors. Nog få gossarne ut sin hittarelön.

— En gosse i Larsmo sprang nyligen på
landsvägen med en knif i handen, föll och
stötte knifven i halsen. Det tros, att han
får behålla lifvet. Men nog aktar han sig
en annan gång att springa med knif i handen.

Framdeles vill Sländan berätta om raska
handlingar af Finlands barn.






JULBREF TILL NETTA.





Nu blir det jul, är det icke roligt?
Och jag har brådt, så det är otroligt.

Jag syr ett förkläde åt min mamma
Och dukar att hennes hyllor damma.

En munduk stickar jag åt min pappa;
Du vet, dem brukar han ständigt tappa.

Åt Ville virkar jag påsavantar,
Åt Hans en portmonnaie för slantar.





Och lilla Ella skall få en docka,
Som kan båd sitta och stå och bocka.

Men „Pytt“ i vaggan, hvad skall han få sig?
En vacker Polle med sadel på sig?

Nej, stackars „Pytt“ kan ännu blott gapa,
Kanske jag gifver en passlig apa.

Nå, jag får se! I Fontellens låda
Får jag ju tusende ting beskåda.

Och välja, välja och åter välja,
Tills fröken får för fem penni sälja.

Ack. den som hade fem mark till kassa,
Då finge julgubben nog att lassa.

Jag har fått två.  När jag rätt betänker,
Så vet jag hvem jag den ena skänker.

Jag köper julljus och färska bullen
Åt Sundströms fattiga barn vid tullen.

Derute snögar, det rätt mig gläder,
Nu få vi riktigt ett julgubbsväder.

Adjö, farväl nu, min kära Netta,
Härnäst skall jag om min jul berätta.







Bref under vingen.
Till Miki i Borgå.




Hur mår du?  Jag mår bra.  Mins du,
när du hade med dig en hel hop små
qvistar från skogen och lät mig gissa hvilka
trädslag de tillhörde?  Det var en rolig lek, men
jag misstog mig på vide och sälg.  Här skall
du få en rebus att roa dig med: b 3 1/t tr n
x r c ra.  Den passar dig väl, när du blir
värnepligtig.  Adjö nu, käre Miki!  Läs flitigt
och skrinn flitigt.  Men läs inte så flitigt,
att ögonen falla ur hufvudet.  Hvarmed skall
du då titta på julgranen?  Och skrinn inte
så flitigt, att benen bli utslitna.  Hvarmed
skall du då hoppa kring julgranen?  Helsa
Elsa och de andra från din vän Grip.



Konst med stickor.

Ordna åtta jemnlånga stickor enligt 
ofvanstående figur.  Borttag sedan en och flytta
en, så att en återstår.





Charad.
Man på mitt förstaGör mitt andraMed mitt hela.




