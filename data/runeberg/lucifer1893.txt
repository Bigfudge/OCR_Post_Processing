Den gamle ringarn steg i tornets trappa;
från lyktans ljus, som matt och blekgult brann
föll spöklikt sken på nakna gråa väggar,
men under honom allt i mörker svann.

Der nedanför i växande decemberskymning låg byn med snö öfver
taken. Det var julafton och den gamle skulle som vanligt ringa
helgesmål. Och medan klockornas tunga kläppar föllo mot malmen och
ljudvågorna böljade ut i den stilla, frostblå vinterluften, tänkte han högt, som
hans vana var:


»Jag ringer öfver bygden in
Messias afton med helg i sinn’
och lycka för höga som låga . . .
men hur det är, i min håg jag bär
så månget tvifvel som fräter och tär,
så mången undrande fråga.


Här har jag nu vankat år efter år,
böjd är min rygg och grånadt mitt hår
och ålderns krämpor mig trycka,
så mången en afton som denna jag sett,
men alltid de svikit de löften den gett
om stundande hälg och lycka.

Är allt ej som förr der nere på jord? — 
Än sitter ju våldet vid domarebord
hur än vi kämpa och strida,
än firas Belzazars gästabud
i hägnet af kyrkans och prestens gud
medan tusenden hungra och lida.

Ja, allt är som förr.  Messias namn
ej öppnar för slägtet lyckans famn,
hur än vi ringa och ringa. — 
Nu lyster det mig till en domens dag
mot malmen med döfva, väckande slag
de tunga kläpparne svinga . . .


Det brakade och dånade i den gamla klockstapelns murkna
korsvirke. Och medan ljudvågorna allt starkare brusade ut i den stilla
frostblå vinterluften, tänkte den gamle åter högt — som hans vana var:

Jag ringer öfver bygderna in
en tankens helg, som ljus i sinn'
och lyckan åt alla skänker,
jag ringer det gamla ur verlden ut,
förtryckets och nödens och kifvets slut,
medan skymningen grå sig sänker.



Det gryr!  Jag ser hur vid österns rand
det flammar och glöder i morgonbrand — 
det är framtidens dag som bräcker,
det är domens dag, det är framtidens dag — 
min klocka, slå dina tyngsta slag,
att alla ur slummern du väcker!

Bär maningen ut i skymmande kväll,
till rikemans boning, till fattigmans tjäll,
så långt dina toner svalla! — 
Jag ringer idéernas julhelg in,
frid öfver jorden och ljus i hvart sinn'
och lyckan, lyckan åt alla.
Emil Kléen.






 



En folkriksdag för femtio år sedan.
af
Hjalmar Branting.
———


Några narrar inom den konservativa
pressen ha sökt skrämma för vår
förestående folkriksdag som
»olaglig» och »upprorisk».

Den räfven biter icke ens de
enfaldigaste gäss, så säfligt stilla, fredligt
och lagligt som hela
folkriksdagsagitatationen hittills framträdt — hvari den
som förhållandena ligga gjort alldeles
rätt. Men hvad skulle dessa harhjärtan
ha gjort för miner, om den i stället gått
öfver landet i storm ocb tumult, som
när Englands folk för ett halft hundra
år sedan fordrade sin »charta»?

Både för fiender och vänner må
några konturdrag vara till gagn från den
redan halft glömda tid, då,
»chartisternas» nationalkonvent var Englands
folkriksdag.

***

»Demokratiska reformer»! Ganska
högt hade det ropet skallat äfven i
England mot slutet af förra seklet, men det
trängdes tillbaka under kampen mot det
revolutionära Frankrike, hvilken gaf
Englands industri och handel envåldsmakt
på hela den utomeuropeiska
världsmarknaden. Med freden efter Waterloo 1815
kom emellertid kris och elände, och
reformropen genljödo snart starkare än
någonsin, burna ut bland menige man i
dittills okänd måttstock genom William
Cobbet's, sin tids främste tidningsmans
billiga flygblad. Men den rikare
medelklassen förband sig med den regerande
godsegareadeln. Mot ett fredligt
massfolkmöte på Petersslätten i Manchester
1819 högg ridande godsegaremilis, och
när det icke hjälpte husarer in med blanka
vapen och »återstälde ordningen» med
400 döda och sårade. Och på
arbetarnes raseri öfver den fega
»Peterloo»-massakern svarade »den blodige
Castlereagh», den bland andre af Byron
bränmärkte reaktionsministern, med sex
munkorgslagar.

Men 1830 års revolution satte ny
fart i den halft krossade reformrörelsen,
och åter var det arbetarne som främst
gingo i elden, fast nu medelklassen tog
hela ledningen — och hela vinsten.
Öfverhusets motstånd mot hvarje reform
bröts genom det fältrop, som från arbetarne
höjdes: inga skatter mera, skatterna äro
afskaffade! Äfven denna tjänst gjordes
dock förgäfves. De längre gående 
fordringarna lämnades i sticket, och
parlamentsreformen af 1832 stannade vid
att gifva bourgeoisin rösträtt.

Härmed hade den nya herrskande
klassen i »hungerns och ångmaskinernas
land», som St. Simon döpt England,
dragit upp stegen efter sig, och marken
var beredd för en själfständig
arbetarpolitik, hvilken som rent uttryck för
proletariatets intressen måste bli starkt
socialistiskt färgad. I all synnerhet vände
sig folkets förbittring mot den nya
fattigvårdslag, som »reformparlamentet»
antog. Denna gjorde slut på all hjälp i
lifsmedel eller pänningar, spärrade in de
fattiga i arbetshus, slet hustrun från
männen och barnen från föräldrarna, och
gjorde systematiskt för alla i någon mån
arbetsföra vistelsen på arbetshuset så
outhärdlig, att de föredrogo att gå helt
under i sitt elände framför en sådan
»fattigvård». Om väggarna på
»Grubbens» kunde tala, skulle de högt bära
vittne om, att samma anda mot
samhällets olyckliga lefver och regerar än
i dag öfverallt, där bourgeoisin icke
tvungits af hänsyn till arbetarnes växande
makt att taga ref i sina öfvermodigt
svällande segel.

Vid sidan af fattigvårdslagens
afskaffande var i 10-timmars-dagen för
kvinnor och unga personer den närmaste
ekonomiska fordran, som arbetarklassen
stälde. Men när nyss den politiska
rösträttsrörelsen stannat vid en utvidgning,
som icke kom arbetarne till del, tog allt
detta social-ekonomiska innehåll helt
naturligt en rent politisk form. Medan
metodistpresten Stephens i lågande ord
drog i härnad mot fattiglagarna,
uppagiterade den irländske
parlamentsmedlemmen O'Connor massorna för de
nödvändiga politiska reformerna, grundade
öfverallt arbetareföreningar och utgaf
från 1837 tidningen »Northern Star»
(Nordstjärnan). Samma år bildades i
London ett »arbetareförbund», i syfte
att tillkämpa arbetarklassen politisk makt
såsom medel till en bättre ekonomisk
ställning. Här utarbetades af en komité
ett program i sex hufvudpunkter.
Enligt sägnen var det den bekante
irländske parlamentsmedlemmen O'Connel som
räckte det färdiga dokumentet till den
förste förslagställaren William Lovett
med orden: »Här, Lovett, är eder charta.
Agiteren för detta och nöjen er
aldrig med mindre»! Så uppstod »folkets
charta», det folkliga grundlagsförslaget,
i motsats till adelns »magna charta» af
år 1215, uttrycket för de privilegierade
ståndens rätts- och statsordning.

»Chartans» främsta punkt var
allmän rösträtt; de öfriga gälde årliga
nyval, arvode åt parlamentsledamöterna,
sluten omröstning vid val af
folkrepresentanter, rättvis valkretsindelning och
borttagande af valbarhetsstrecket. Idel
rent politiska fordringar, som man ser.
Men sådan var andan bland arbetarne,
hvilka genom dessa reformer skulle ha
fått den politiska makten i händerna,
att ett parlament med ett chartistiskt
flertal snart skulle ha gjort rent hus
icke blott med monarki, adelsprivilegier
och dylikt medeltidskram, utan också
med en god del af storborgareklassens
utsugningsrätt.

Nu var samlingspunkten gifven för
folkrörelsens skilda grenar; »chartan»
blef alla arbetares fältrop, och till en
början äfven en stor del småborgares,
hvilka också blifvit lottlösa i 1832 års
»reform». Den 6 augusti 1838 beslöts
på ett stort chartistmöte i Birmingham
att skaffa till stånd en »nationalpetition»
för chartan till parlamentet. Och samma
möte beslöt också, att i London skulle
samlas ett »nationalkonvent af de
arbetande klassernas ombud», det är: en
folkriksdag, för att vidare föra saken
fram.

I mars 1839 sammanträdde i
London denna folkriksdag. Ett af dess
första beslut var att sända 15 af sina
medlemmar ut på agitation öfver hela
landet. Folkrörelsen, redan förut stark
och häftig, antog nu väldiga
dimensioner. Petitionen för chartan fick 1 1/4
million underskrifter. Öfver 500 möten
höllos, besökta af häpnadsväckande stora
folkmassor; 30,000 deltagare voro
småmöten, många räknade mer än 200,000.
Män och kvinnor samlades milsvidt
omkring för att höra chartisterna tala. Det
hände att fabriker måste stängas, ty
hela arbetspersonalen var på möte.

Hvad sades då på dessa möten?
Det var »chartan, hela chartan och
ingen prutning» ; och detta icke som bön,
utan som fordran, för hvilken alla
medel skulle brukas. Ingenting om
tacksamhet för usla små afbetalningar, ingen
ömklig fruktan för att, om det måste
gå till det yttersta, göra bruk af den
heliga rätten till motstånd äfven mot
tyranniet i »laglighetens» mask. På
själfva folkriksdagen förklarade O'Connor
att »om maktegarne ämnade sätta våld
mot petitionens fordringar, så måste vi
möta våld med våld». Men låt oss höra
metodistpredikanten Stephens som
folkmötestalare:

»Ni behöfva icke frukta för bajonetter och
kanoner i edra förtryckares tjänst. Ni ha i edra
händer ett mäktigare medel, och ett tio års barn
kan använda det. Tag ett par tändstickor och en
bundt tjärdränkt halm, och jag vill se hvad
regeringen med sina hundratusen soldater kan uträtta
mot detta enda vapen, om det användes med
djärfhet.»	.

Eller ur en predikan i
metodistkyrkan i Staleybridge den 10 febr. 1839:

»Satan gör anspråk på England som på sin
arfvedel... Betraktar jag lordernas hus (första
kammaren), hvad finner jag? Finner jag ett spår af
gammal ridderlig anda, af tapper, manlig,
uppoffrande vilja att skydda landets institutioner, folkets
privilegier, egendomens helgd och framför allt
nationens rättigheter? Nej, jag finner en moraliskt
sjunken och fördärfvad adel, ett hus af
konstitutionella bastarder! Hvar fins den man där, från den
grånade syndare, som sitter vid statsrodret, ned till
det yngsta adelsfröet, som nyss slungades in dit,
hvar fins där den man, som lagt ett ord till skydd
för enkor och faderlösa?... Har den äldsta bland
er någonsin hört att en biskop i öfverhuset rest sig
och sagt: vi biskopar, som Jesu Kristi talsmän, som
kyrkans och folkets tjänare för Jesu skull, vi slunga
helvetets eviga fördömelse öfver eder, våra bröder
baroner och pärer, därför att I, vågen förtrampa
enkors hus, bedröfva de faderlösa, förtrycka de svaga
och hjälplösa, och skilja dem, som Gud och Kristus
förenat. .. Och hvad finnen I i underhuset (andra
kammaren)? De servilaste, mest hundaktigt
krypande, vidrigaste tallrikslickare, som Gud någonsin
låtit lefva. Hvad står i trontalet, som de nästan
enhälligt pladdrat, efter? I en tid, då den stora
massan af Englands folk tryckes af hårdare arbete
än lastdjuren och ändå icke kan stilla barnens
hunger, och trots detta ändå öfverallt är tålamod och
resignation, fnner man då i trontalet ett enda
uttryck af omsorg om folket, ett enda ord till 
beklagande af dess sorgliga lott? Har en enda
medlidandets tår fallit utför den unga drottningens kind?
Nej, man har förmått henne att säga folket, att
hon med våld ämnade genomföra fattiglagen, denna
djäfvulens lag, och att om en moder gråter som
Rachel öfver sina barn, skola barnen ändå tagas
ifrån henne af polisen, dessa Herodes' tjänare; och
att hon skulle genomföra den, äfven om tronen
skulle störta samman i den kampen (hör!) Nåväl,
jag säger dem, att om drottningens och tronens
makt skola tvinga igenom denna lag, så skall
också denna tron falla, ja, den bör och måste falla
(hör, hör!). . . Efter ett våldsamt utfall mot
»satan Marcus», en cynisk malthusian, som förordat
aflifvande af det tredje barnet i arbetarefamiljerna,
efter att vidare ha gisslat fabrikssystemet och
framhållit frihandelns otillräcklighet, slöt Stephens sin
predikan: »Öppet förklarar jag efter Guds ord, att
i samma stund det blifvit absolut ogörligt att med
ärligt arbete föda en familj, så är budet: »du skall
icke stjäla», af noll och intet värde, och det blir
folkets icke blott rätt, utan plikt, att sörja för att
icke människor gå under. Om vi icke längre kunna
lefva af våra händers arbete, så är det Guds vilja
att vi skola taga det hvar vi kunna. Och om det
kommer därhän skall jag gå främst ibland er, icke
med en dolk under rocken, utan med ett blankt
gevär på axeln (Hör! från alla kvinnorna). Ned
med denna fördömda regering! Ned med
underhuset! Ned med öfverhuset! Ja, ned med tronen,
och ned till och med med altaret! Bränn kyrkorna
— ned med all rang, alla värdigheter, alla titlar, 
all makt, ända till dess den fattige, ärlige mannen
har en god existens till lön för ett godt arbete
(Hör! Hör! Amen.)»

Detta tal kostade Stephens 18
månaders tukthus, men målar förträffligt
den revolutionära andan hos de af nöd,
grymma lagar och maktlöshetskänsla till
förtviflan bragta folkmassorna — icke
minst, som man ser, hos den frireligiösa
delen; men så kan det också vara
annan ruter i engelsk frikyrklighet än hos
våra gudsnådliga pelarhelgon! Hur 
tydligt man kände att det låg en social
kamp bakom den politiska, därom vittna
dessa ord, också af Stephens:
»Chartismen, mina vänner, är ingen politisk
fråga om valrätt o. dyl., chartismen är
en knif- och gaffel-fråga; chartan
betyder goda bostäder, god mat och dryck,
goda inkomster och kort arbetstid.» Det
är Lassalle's »magfråga» ett par
årtionden före Lassalle.

Bourgeoisin rustade sig emellertid
att försvara sin rätt att ensam ha något
nämnvärdt under knifven och gaffeln.
Regeringen lämnade beredvilligt vapen
»till skydd för lif och egendom». Men
chartisterna svarade med samma mynt.
Till jättemötena, som nu ofta höllos
nattetid vid fackelsken, infunno sig
tusentals arbetare och borgare beväpnade.
Den 14 nov. 1838 tillfrågade Stephens
ett möte om de hade vapen. Svaret
blef en gevärssalfva. Men den var för
klen, och frågan upprepades en gång
till. Nu följde en allmän salfva. »Jag
ser att allt är som det skall vara, god
natt!» — så upplöste han mötet.

Regeringen förbjöd nu fackelmötenà
och hotade chartisterna i trontalet 1839,
hvilket icke hindrade att oroligheter
utbröto i Sydwales. Folkriksdagen flyttade
från London till Birmingham, där den
stod säkrare under industriarbetarnes
skydd; 5,000 chartister följde den 13
maj 1839 i procession genom staden
sitt »nationalkonvent» till dess första
session. Här beslöts genast att
återfordra på samma dag alla
bankinsättningar; att endast handla hos chartister;
att fira »en helig månad», hvarunder
allt arbete skulle inställas; samt att
väpna sig, som det anstår frie män. I
»Northern Star», chartismens
hufvudorgan, som nu gick ut i den för sin
tid kolossala upplagan af 50,000 ex.
och enligt motståndarnes vittnesbörd gaf
»halfva England» dess politiska
impulser, föreslogs att begära en
chartistministär hos drottningen genom en
deputation, »fredligt» åtföljd af
femhundratusen väpnade män!

Folkriksdagens bestämmelser,
framför allt om folkbeväpning, underskrefvos
och underströkos af det största
jättemöte, som hölls under chartiströrelsen;
antalet deltagare skattas mellan 300,000
och 500,000; det hölls invid Manchester.
Den allmänna strejken måste emellertid,
när det kom till kritan, såsom för litet
förberedd uppgifvas.

I juni samlades åter folkriksdagen i
London för att framföra jättepetitionen
till parlamentet. Denna opinionsyttring
från 1 1/4 million engelska arbetare
mottogs af underhuset med skallande
hånskratt — hvem erinrar sig icke
ovilkorligt vår första kammares nobla sätt att
slakta vida blygsammare
reformyrkanden! — och kastades i papperskorgen
med 235 röster mot 46.

Nu utbröto flerestädes oroligheter,
och samtidigt ökades förföljelserna
särskilt mot folkriksdagens medlemmar.
För en protest mot ett polisangrepp på
ett chartistmöte häktades Lowett. Den
15 juli kom det i Birmingham till
formlig batalj; inom 3 timmar stodo 30 hus
i lågor. Den 20 juli var det oroligt i
Newcastle. Den 3 augusti dömdes för
Birmingham-tumulten tre chartister till
döden, men benådades till deportation.
Den 15 aug. fick Stephens sina förut
omnämnda 18 månader. Den 20 sept.
häktades 0'Connor för »upproriska tal».
Den 4 nov. försökte arbetarne kring
Newport, Sydwales, att storma fängelset,
där en chartistledare satt fängslad, men
slogos tillbaka; tre af rörelsens ledare
dömdes till döden, men benådades med
deportation till Van Diemens land.

Den allvarligt uppskrämda
regeringen lät nu åtal och straff regna öfver
chartistcheferna. De medlemmar af
folkriksdagen, som icke häktats, måste
nästan alla söka en fristad i utlandet.
Folkanloppet var för ögonblicket slaget
tillbaka.

Här är icke platsen att undersöka
hvarför chartiströrelsens första stormning
misslyckades, icke häller att följa den i
dess vidare fortgång, då den en tid
trängdes åt sidan af inbördeskampen
inom bourgeoisin om spanmålstullarnas
upphäfvande, icke häller att utveckla
hur Englands arbetare efter 1848 års
afgörande chartistnederlag åter kommo
in i en uppåtgående konjunktur, som
lättade det ekonomiska trycket för deras
bäst stälda lager, medan samtidigt båda
de täflande storborgarepartierna, i sitt
frieri till arbetarnes stöd, i själfva verket




gjorde sig till den döda
chartiströrelsens testamentsexekutörer. Dessa
sidor äro blott ämnade att gifva en liten
bild från en dristig och
ungdomsstormig, men ännu famlande tid, då
folkmissnöjet i ett stort kulturland fann
ungefär samma naturliga, samlande
uttryck som vår svenska folkriksdag
afser att blifva.

Djupast sett måste Englands
chartiströrelse misslyckas redan därför, att den
kom för tidigt. Ett halft århundrade
har gått sedan dess, och först nu hopa
sig äntligen tecknen på att bourgeoisins
envälde lider mot sitt slut, och att
arbetarklassens tidsålder snart börjar på
allvar. Vår folkriksdag bör kunna draga
fördel af att den icke kommer för tidigt.
Den har styrkan att kunna hänvisa till
att den allmänna rösträttens princip
redan segrat eller håller på att segra öfver
nästan hela den civiliserade världen.
Den kan hafva en större historisk
erfarenhets och vida klarare teoretisk insikts
vittnesbörd att stödja sig på, när den
skall gå att besluta om de bästa 
medlen att hastigt komma fram till sitt mål;
den kan bättre bedöma den relativa
styrkan och svagheten hos de extra
påtryckningsmétoder dess engelska
föregångare rekommenderat och hvilka ju
kortast uttryckas med orden: allmän
strejk, boycottning, folkbeväpning. Men
må 1893 års folkriksdag för dessa
fördelar icke förgäta, att ge lika lefvande
uttryck som för 50 år sedan åt den
stora sanningen, att de politiska 
reformerna äro medlet, men målet är att
skapa för samhällets medlemmar goda
och tryggade ekonomiska och sociala
förhållanden. Och må den, på samma
gång den med förstånd afväger sina
beslut icke efter stora ord, utan efter de
faktiska maktmedel hvaröfver
underklassen i denna stund förfogar, dock för
denna nödvändiga och riktiga klokhet
icke häller förgäta, att en maktfaktor
bland de andra också är den, hvarpå
Danton syftade när han under skenbart
öfverväldigande farligheter tillropade
revolutionens försvarare: dristighet,
dristighet och åter dristighet!




Vi borde kriga endast mot kriget.Ovidius.

Det folk som tyglas med bajonetter kan också bryta sönder
bajonetterna.Rosenvall.

Mången har lättare att glömma en stor välgerning än en liten
oförrätt.

Din vän har en vän och din väns vän har en vän — var
försigtig i ditt tal.Talmud.

En verkligt god regering bör likna ett välgörande sommarregn,
som bevattnar den torra marken, utan att man hör det.Klinger.








Ett folkriksdags-klöfverblad.
———


Då dessa rader komma under allmänhetens 
ögon pågår som bäst förberedelserna 
till någonting, som för vårt land är
en nyhet; en nyhet, helsad å ena sidan
med de största förhoppningar, å den andra
med hån och speglosor, — samt midtemellan
dessa båda ytterligheter af en skara,
den ingen räkna kan, med nyfikenhet
parad, än med sympati, än med tvifvel, samt
skakande på hufvudet. Sedan det af sednaste
allmänna rösträttsmötet i Stockholm
bestämda vilkoret, de 200,000 tecknade,
blifvit uppfyldt och ändå litet dertill,
blifver nämligen 1893 års folkriksdag för
framdrifvande af en rösträttsreform, en
verklighet.

Det kan icke vara vår mening, huru
intressant det än kunde vara, att i denna
kalender med sitt begränsade utrymme,
inom hvilket så mycket annat behöfver
plats, inlåta oss på någon närmare
redogörelse för folkriksdagens idé, eller någon
undervisning om huru den bör arrangeras,
med hvilka ämnen den bör sysselsätta sig
m. fl. liknande spörjsmål, för hvilkas
behandling dagspressen är rätta forum.

Emellertid har det ansetts lämpligt, att
med det bildergalleri af framstegsmän från
in- och utlandet, hvarmed denna »ljusbringare» 
prydes, äfven införlifva porträtter af,
samt några korta biografiska anteckningar
om de tränne män, som f. n. utgöra de
svenska rösträttsföreningarnes öfverstyrelses
verkställande utskott; och hvilka nu som
bäst äro sysselsatta med de förberedande
arbetena för den i början af nästa år
sammanträdande folkriksdagen. De äro

Kapten Julius Mankell,
ordförande.

Få intresserade framstegsmän torde det
finnas i vårt land, som icke känna till denne
demokratveteran. Sedan snart en
mansålder tillbaka har nämligen namnet Julius
Mankell städse varit förknippadt med alla
demokratiska sträfvanden af någon betyden
het, antingen det nu gäldt att befordra
desamma inom riksdagen eller i pressen eller på
något annat af de sätt som stå den offentlige
mannen till buds; och der det namnet varit
med, der har också den intresserade vetat,
att det gällt allvar och icke varit spegelfäkteri.
Få äro nämligen de framstegsmän,
som såsom han, i alla väder och under alla
förhållanden förblifvit sina ideal trogna.
Också torde hans namn under
folkriksdagsuppropen hafva bidragit att ingifva
förtroende till detta företag, inom kretsar, der
man måhända annars skulle mottagit
förslaget derom med kyla eller misstro.

Stor är den hjelte, som strider för sitt fädernesland, men störst
är dock den som kämpar för mensklighetens sak.	
Goethe.



Att utförligt skildra en lång, på
mångsidig verksamhet så rik lefnad, som
Mankells, kan af lätt begripliga skäl icke här
bli fråga; ensamt en titelförteckning öfver
hans från trycket utgifna arbeten skulle
fylla en hel sida i denna kalender; vi
måste derför inskränka oss till följande
konturteckning af densamma.

Född 1828 i Stockholm, der fadren,
den på sin tid kände musikern Abraham
Mankell, var organist i Klara kyrka, erhöll
han sin första utbildning i Klara skola,
derefter i Nya elementarskolan samt tog 1847
studentexamen. Hans håg stod till
militäryrket och han ingick tidigt i tjenst, först vid
artilleriet, tog snart derifrån transport till
infanteriet, der han tjänstgjorde till sitt
afsked 1874.

Från M:s militära bana är att anteckna,
utom flera militära arbeten, till största
delen rörande vårt lands krigshistoria — ett
område, der hans omfattande forskningar
nog ännu utgöra ett anlitat material för
nyare skribenter i ämnet, äfven om sådant
icke erkännes — åtskilliga uppdrag, såsom
att vara Krigsvetenskapsakademiens
föredragande i krigskonst, strategi och taktik,
utgifvare af samma akademis tidskrift,
sekreterare i 1867 års försvarsutskott,
äfvensom uti den samma år tillsatta kommitén
för utredning af rote- och rusthållet o. s. v.

Äfvenså förtjenar nämnas, att han som
frivillig under namnet »Major Malborg» —
namnet valdt af beundran för den store
engelske härföraren Marlborough — deltog
i polackernas frihetsresning 1863.

Genom sina militära skrifter, och
måhända ännu mera genom sina frisinnade
politiska åsigter och den frimodighet,
hvarmed han städse både som militär och
politiker uttalat sin mening, förskaffade han
sig emellertid många afundsmän och
högtstående mäktiga fiender. På militärbanan
är detta liktydigt med stängd befordran
jemte trakasserier af många slag; sådana
uteblefvo heller icke, det ena
förtroendeuppdraget efter det andra beröfvades
honom, och slutligen, då han åren 1870—
1872 blifvit riksdagsman för hufvudstaden,
fann han sig snart nödsakad att, ehuru
med saknad, lemna den bana, åt hvilken
han egnat en stor del af sina bästa
krafter. Ifrån denna tid har M. odeladt egnat
sig åt politikerns och publicistens
maktpåliggande och ansvarsfulla kall.

Stadsfullmäktig åren 1866—1872, blef
han första gången vald att representera
hufvudstaden i den andra kammaren under
perioden 1870—1872, men föll vid
nyvalen sistnämnda år igenom,
hufvudsakligast till följd af sin anslutning till det på
denna tid i Stockholm föga populära
landtmannapartiet, men hos hvilket parti M. då
såg enda möjligheten att kunna uträtta
något i frisinnad riktning. Nu följde en
tid af 10 år, under hvilken han hölls
aflägsnad från riksdagsarbetet, men som af
honom användes dels till skötande af sina
literära och publicistiska arbeten, dels för
att främja tidsenliga motioners väckande
inom riksdagen, hvilka sedan af honom
kraftigt understöddes i pressen. Först 1883
blef han i tillfälle att åter personligen
deltaga i riksdagsarbetet, då han af Kronobergs
läns landsting insattes i första
kammaren, hvilken han tillhörde i 8 år eller
till dess han af hufvudstadens 1:sta
valkrets (vid 1890 års val) återinsattes på sin
gamla plats i den andra.	

Med andra kammarens majoritet har
M. städse stått på god fot, hvilket bäst
bevisas deraf, att han under åren
1873—1887 icke mindre än 11 gånger blifvit af
nämnde kammare utsedd till statsrevisor,
äfvensom deraf, att han utarbetade det
härordningsförslag, som af samma
majoritet vid 1878 års riksdag framlades, men i
fråga om hvilket kamrarne stannade i olika
beslut.

Såsom riksdagsman likaväl som i sin
öfriga verksamhet har M. städse gjort till
sin uppgift, att förbättra de obemedlade
och förtryckta klassernas ställning, samt att
bringa vår i många afseenden föråldrade
lagstiftning till mera öfverensstämmelse med
humanitetens fordringar. Hans arbete för
progressiv beskattning, vatten- och
brödstraffets afskaffande, försvarslöshets- och
tjenstehjonsstadgarnas omarbetande,
afskaffande af straffpåföljden förlust af
medborgerligt förtroende, prygelstraffets förvisande
från fängelserna, för lossande på de
statskyrkliga tvångsbanden, samt först och sist
hans arbete för allmän rösträtt, allt
reformfrågor, för hvilka han inom eller utom
riksdagen verkat, bära derom det bästa
vittnesbörd. I detta sammanhang förtjenar
äfven nämnas den verksamhet han på olika
tider utöfvat som deltagare i skarpskytterörelsen,
ledare af nyliberala föreningen,
reformföreningen, religionsfrihetsföreningen
och nu senast af rösträttsrörelsen.

Att frisinnets gnista hindrades att
alldeles utslockna i början at den reaktionens
ligg-på-lur-period, hvars begynnelse torde
kunna sökas ungefär samtidigt med M:s
skiljande från sitt första riksdagsmandat,
och som, för att använda ett allmänt
talesätt »nog räcker i denne kungens tid»,
derför torde framåtskridandets vänner till icke
ringa del hafva hans, M:s nämligen,
outtröttlighet att tacka.

Fastän M. till sina åsigter alltid varit
konsekvent radikal, och för att förhindra
snedvridande af de reformfrågor hvarmed
han sysslat, såsom skriftställare alltid
framhållit slutmålet för desamma, har han
naturligt nog som praktisk politiker städse
tagit hänsyn till bestående förhållanden och
för handen varande omständigheter, något
hvarom hans riksdagsmotioner bära vittne.

Öfvertygad om att den s. k. sociala
frågan endast kan lösas genom en följd af
såväl större som mindre reformer i den
riktning som förut blifvit i korthet antydd,
har han dels sjelf väckt åtskilliga motioner
i hithörande ämnen, dels, då han ansett
detta vara lämpligare, eller då han icke
sjelf tillhört riksdagen, förmått andra att
frambära sådana. Såsom afgjord
motståndare till statens inblandning i den
ekonomiska utvecklingen, är han svuren fiende
till protektionismen, och af samma
anledning har ej heller socialismen i honom
någon vän. Men det oaktadt anser han statens
pligt vara att delvis bereda den af
socialisterna åsyftade ekonomiska likställigheten,
genom skatteväsendets lämpande efter de
olika samhällsmedlemmarnes skatteförmåga,
d. v. s. genom de nuvarande orättvisa
skatternas ersättande af progressiv
inkomstskatt, en sak för hvilken han länge så godt
som ensam kämpat, och hvilken först på
sista tiden, till följd af det Boströmska
militärförslaget, ändtligen synes vara på väg
att blifva en folkfråga. Att han tillika
erkänner statens skyldighet att skydda de
svaga mot de mägtige, hvilka till sin
förmån stiftat lagarna, synes af hans
riksdagsmannaverksamhet, då hans flesta förslag
gått i denna rigtning.

Som likvisst det oundgängliga medlet
för de obemedlade att befrämja sina
intressen mot öfverklassens sjelfviskhet och





egennytta ligger i deras förvärfvande af
rösträtt, har han på senaste tiden
konsekvent vid hvarje riksdag väckt förslag om
allmän rösträtt och, som bekant, äfven tagit
en liflig del i folkriksdagens åstadkommande.

Såsom militär har M. städse motsatt
sig hvarje härordningsförslag, hvilket
öfverstigit landets krafter, och styrt hän mot
den förbättrade Schweitziska eller norska
nationalbeväpningen.

Den stora missräkning för hvilken han,
liksom alla andra, hvilka af 1865 års
representationsreform hoppades en lång och
lycklig tid af fri utveckling för vårt kära
fädersnesland, varit utsatt, har, som man lätt
kan förstå, åstadkommit en viss pessimism
i hans uppfattning, något som icke kan
förvåna, om man jemför hvad man då
väntat med hvad man nu har fått. Denna
pessimism har dock hos honom aldrig
öfvergått till håglöshet i hans arbete för
folkfrihetens sak.

Detta är i aldra största korthet
hufvuddragen af kapten Mankells verksamhet och
om det är en sanning att man af en mans
föregående verksamhet kan sluta sig till
hans framtida, då är man berättigad till
detta slutord:

Den kämpen skall icke svika sin fana.

Fil. d:r David Bergström,
sekreterare.

Om utrymmet tilläte att ingå i
enskildheter rörande d:r B:s förflutna lif ock
gången af hans studier, skulle en sådan
framställning blifva intressant nog, då den
skulle visa oss huru en spänstig och
stålsatt natur kan öfvervinna svårigheter af
olika slag. Då emellertid en sådan
framställning, för att rätt förstås, alldeles för
mycket skulle svälla ut på bredden måste
vi afstå derifrån och inskränka oss till
följande.

Född 1858 i Brunneby, Östergötland,
der fadren var slussinspektör, genomgick
han Linköpings elementarläroverk och blef
student 1872, tog fil. kandidaten i Upsala
1882. Efter att året förut hafva blifvit
tillbakasatt för en mindre meriterad
medtäflare — en sak som på sin tid väckte icke
ringa uppseende — erhöll han 1886 fjerde
novemberstipendiet och idkade som
innehafvare deraf studier vid Kristiania
universitet under detta och följande år. Tog
fil. licentiaten 1889, och promoverades i
Lund den 31 maj 1892 till fil. doktor.

Hans studier hafva ofta måst afbrytas
för andra sysselsättningar, hufvudsakligast
literära, samt lärareverksamhet.

I senare afseendet förtjenar särskildt
nämnas den verksamhet han utöfvat som
föreläsare i statskunskap och
nationalekonomi vid Stockholms arbetareinstitut, der
hans föreläsningar burit vittne om
grundliga studier och ärligt sanningssökande samt
varit präglade af sträng objektivitet.

Samma egenskaper utmärka äfven hans
från trycket utkomna skrifter, bland hvilka
särskildt i dessa rader må påpekas hans
lilla skrift om »den politiska rösträtten»,
af hvilken icke mindre än 4 upplagor om
tillsammans 15,000 ex. slutsåldts och af
hvilken en 5:te upplaga när detta skrifves
förberedes.

I detta sammanhang se vi oss i
tillfälle omtala, att d:r B. f. n. är sysselsatt
med utarbetandet af ett mera omfattande
arbete i rösträttsfrågan, skildrande denna
frågas behandling inom och utom
riksdagen från representationsförändringen 1865.
Detta arbete, som är ämnadt att blifva
färdigt till 1893 års riksdag, torde blifva
af stort intresse för rösträttsvännerna i vårt
land.

Ehuru visserligen icke oppositionel
endast för oppositionens egen skull, har dock
hans oppositionella lynne ofta indragit
honom i konflikter med de akademiska
fäderna i Upsala, dels för hans egen räkning,
t. ex. tvisten om 4:de novemberstipendiet,
en tvist som fortsattes ända »till kungs»,
dels, och detta är nog flertalet, för
Östgöta nations eller föreningen »Verdandis»
angelägenheter. För sistnämnda förening,
hvars ordförande B. upprepade gånger
varit, har han ofta måst gripa till vapen,
d. v. s. pennan, vare sig det nu gäldt
att föra föreningens egen eller enskilda
dess medlemmars talan gent emot dem
som »tänka rätt».

Det betydelsefullaste af B:s
verksamhet inom Verdandi är dock helt visst hans,
endast med ett kort afbrott, ända från
början innehafda redaktörskap af samma
förenings, nu till närmare ett 50-tal uppgående
småskrifter, och hvilken post han ännu
bekläder. Genom sitt ordnande och
ledande af denna sak torde B. utan
öfverdrift kunna sägas hafva grundlagdt, »ett
arbetareinstitut för hela Sverige».

Sedan B. nu bosatt sig i hufvudstaden,
och blifvit anstäld vid Dagens Nyheters
redaktion, synes han egna den tid han har
öfrig hufvudsakligast för studier i
rösträttsfrågan och arbete för samma frågas
framdrifvande till önskad lösning. Sådant
arbete har under den närmast förflutna tiden
heller icke fattats honom. Det är
nämligen han som personligen ledt agitationen
för insamlandet af namn på
folkriksdagslistorna, och det är äfven han som
omhänderhaft expeditionen vid listornas
utsändande och återinsamlande. Att han
utfördt detta ingalunda obetydliga, utan
tvärtom ganska omfattande arbete med
kläm, det visas bäst af resultatet.

Vid fyllnadsvalet till andra kammaren
för Stockholms 5:te valkrets sistlidne höst
nämndes B. som kandidat och antog
äfven kandidaturen. Denna gång stannade
det dervid, men den kandidaturen torde
komma åter och då icke stanna vid blott
kandidatur.

Vid det samkväm som följde efter
afslutningen af senaste rösträttsmötet i
somras utbringade ett af landsortsombuden en
skål för »segerns organisatör». Innan han
hunnit ens gifva någon antydan om hvem
han menade, hördes från rummets alla
hörn ett dämpat »ja visst David
Bergströms skål». Detta samfälda in- och
uttryck slog helt visst hufvudet på spiken.
David Bergström är till sin anläggning
organisatören, en organisatör, af hvilken man
är berättigad att vänta mycket i framtiden.

John Olsson,
kassaförvaltare.

Född i Helsingborg 1858, är O. således
jämnårig med sin kamrat i folkriksdagsarbetet och medtäflare vid senaste
Stockholmsvalet, d:r David Bergström. Fadren
är den bekante konsuln och första
kammarledamoten P. Olsson.

John Olsson erhöll sin skoluppfostran i
Stockholm, der han genomgått Beskowska
skolan, och aflade studentexamen 1878.
Efter att i Upsala hafva aflagt juridisk
filosofisk examen 1880, studerade han på juris
kandidatexamen till 1885, då han tillföljd af
öfveransträngning nödgades afbryta studierna.

I Stockholm, där O. nu bosatte sig,
egnade han sig dels åt sakförareyrket, dels
erhöll han plats såsom notarie vid




riksdagens kansli. Denna befattning fick han
dock icke länge hafva i okvald besittning,
ty då den genom de »22 laglige»
tillkomna »kände majoriteten» 1888 tog
spiran i andra kammaren skildes O. derifrån.
Efter 1890 års val återfick han emellertid
den honom, tydligen af partiskäl, fråntagna
platsen.

Redan under sin upsalatid gjorde O.
sig känd för hyllande af frisinnade åsigter,
— han är t. ex. en af de 25 stiftarne af
föreningen »Verdandi» — och efter sin
återkomst till hufvudstaden har han med
ifver deltagit uti flera af de folkliga
sträfvanden, som der hafva sin centralhärd,
exempelvis nykterhets- och
rösträttssträfvandena.

Mest bekant har han dock blifvit
genom sitt deltagande i Liberala
valmansföreningen, der han, efter att i några år hafva
beklädt sekreterareplatsen, våren 1890
valdes till ordförande, och erhöll i egenskap
af sådan den egentliga ledningen af nämda
förenings valrörelse hösten samma år med
kändt, ännu i friskt minne varande resultat.

Hösten 1892 blef O. af Stockholms
5:te valkrets vald till riksdagsman i andra
kammaren, och som sådan har han nu nöjet,
eller kanske rättare olyckan, att få deltaga
uti den, då detta skrifves, pågående »urtiman».

I Beskowska skolan hade O. på sin
tid en kamrat, som senare, och särskildt
under de närmast gångna månaderna, låtit
mycket tala om sig i samband med honom.
Kamratens namn var Hjalmar Branting.

Ja: hur är det fru Lenngren säger?
Må hon berätta hvad som följt:


»De blifvit män i staten,
De fordna pojkarne,
Och kifvas nu om maten
Och slåss om titlarne.»


Skola de båda begåfvade forna
skolkamraterna fortsätta sitt, genom rivalitet
om en titel, föranledda »slagsmål»? Af
en eller annan »artikel», ehuru måhända
icke trosartikel, vill det nästan så synas;
men om så är, då »lämpar sig denna sak
onekligen bäst för skämtsam behandling»,
och för sådan är här icke plats. Endast
det må sägas — deruti instämmer helt
visst äfven den ärade läsaren — att icke
flera än talangerna inom framstegspartiet
äro, kunna de finna bättre användning än
till hvarandras ömsesidiga nedgörande.

Är d:r David Bergström organisatören,
så torde John Olsson kunna betecknas
såsom verkställighetsmannen. »Det är en
duktig karl den här unga Olsson, det är
en smula Bismarck i honom; han är djerf
och tilltagsen, men han är försigtig och
klok tillika». Dessa ord yttrades af en
gammal känd vensterman under 1890 års
valrörelse till den som skrifver detta, och
det är ingen lätt sak att i så få ord gifva
en bättre bild af mannen.

John Olsson är en handlingens man,
och sådana behöfvas äfven.

Må ofvanstående korta och sporadiska
anteckningar betraktas såsom hvad de
endast göra anspråk på att vara, nämligen
»litet text till bilderna». Om utförliga
skildringar eller karaktäristiker kan här icke
vara fråga, och rörande dessa män torde
sådana äfven vara öfverflödiga, då de alla
tre tillräckligt för den intresserade
allmänheten tecknat sig sjelfva genom sin
verksamhet. Skulle något samfäldt omdöme
afgifvas om dem, såsom ledare af
rösträttsrörelsen samt planläggare och arrangörer
af folkriksdagen, då kan hos den opartiske




ett sådant omdöme icke blifva något annat
än det, att dessa angelägenheter kommit i
goda händer. Mångårig politisk erfarenhet
jemte vidsträckt kännedom om de folkliga
reformfrågornas historiska gång och
nuvarande allmänna läge hos en; organisatorisk
talang jemte på specialstudier fotad
grundlig kännedom om såväl våra som andra
länders rösträttsförhållanden hos en annan,
samt dådkraftigt verksamhetsbegär; paradt
med praktisk arrangörsförmåga hos en tredje;
se der egenskaper, som vid arrangerande af
en folkriksdag för allmän rösträtt böra på
ett lyckligt sätt komplettera hvarandra, och
af hvilka man derför är berättigad att vänta
det bästa.

Skall folkriksdagen komma att uppfylla
de förhoppningar som af rösträttsvännerna
ställas till densamma eller skall den det
icke? Skall af densamma blifva något för
framtiden bestående och betydelsefullt eller
skall den, som så ofta förr varit händelsen
i liknande fall, redan innan den hunnit
sätta blomma och bära frukt, aflösas af
något nyare nytt? Skall af den planta,
som vårt »klöfverblad» nu som bäst håller
på att uppdraga, blifva ett majestätiskt
mastträd, eller skall den af brist på näring
förkrympa till en knotig oansenlig
dvergtall? Eller slutligen, skall den genom hugg,
skiftade uti etiketts- och varumärkesstrider,
komma att splintas sönder till vedstickor?

Alla dessa frågor kunna betraktas som
lika många »gif akt». Svaret på de samma
kan endast lemnas af den storhet, som
alltid viker undan i samma mån man närmar
sig honom, och med hvilken det derför icke
lyckas att komma rätt väl till tals:
framtiden.

Ingenting förhindrar emellertid att
hoppas det bästa, och hoppets ankarkabel bör
man aldrig kapa.

Johannes Svensson.




Stor är den hjelte, som strider för sitt fädernesland, men störst
är dock den som kämpar för mensklighetens sak.Goethe.

Ingen stor politisk rörelse, ingen genomgripande reform har
någonsin ursprungligen utgått från de styrande.Buckle.

Den som gjort det bästa för sin tid har lefvat för alla tider.Fr. v. Schiller.

Mäktig är den som ej underhandlar med sin pligt.E. G. Geijer.

Så länge en droppe blod flyter i mina ådror, skall jag icke
erkänna någon annan herrskare än folket.Guadet.

Om folk riktigt kände hvarandra, så dömde man icke som man
dömer.H. G. Andersen.

Halfparten af dåliga regeringars logik ligger i följande sofistiska
dilemma: om folket är oroligt,är det icke moget för friheten; om det
är lugnt, behöfver det henne icke.Macaulay.	




En vy från berg och dal.
———


Dalens dotter, oerfaren,
Längtansfulla blickar sände
Upp till bergets topp,
Bad: i nornor blida varen,
Gören på min längtan ände,
Sänden mig dit opp!

Kring den ljusa höjden rörde
Sig hvar tanke som jag hade
På min lefnads stig.
Tyst en pilgrim bönen hörde
och till flickan vänd han sade:
Dalens barn hör mig.

Lyckan, glädjen, friden, fröjden,
Bo i lugna dalens sköte.
Vill du lemna dem?
På den solbeglänsta höjden
Hafva storm och köld stämt möte,
De ha der sitt hem.

Den som ej är stark och varlig
Störtar lätt i dalen neder,
Krossad, tadlad, glömd,
Här är färden mindre farlig,
Här fins mera guldren heder,
Uti skuggan gömd.

Höjdens folk mot dalen blicka
När i deras hjertan brinna
Flammande begär.
Stanna kvar i dalen flicka,
Blif blott kvinna, verklig kvinna.
Lyckans höjd det är.

På den solbeglänsta höjden
Hafva storm och köld stämt möte,
De ha der sitt hem.
Lyckan, glädjen, friden, fröjden.
Bo i lugna dalens sköte.
Vill du lemna dem?
J. M. Engström.







Se hur lätt det är att vinna, när han är man och hon är helt
en kvinna.H. Ibsen.















“Ryska sympatier“ och rysshat
af
Knut Wicksell.



»Den som får hela verlden emot sig,
har vanligen orätt», säger, vill jag
minnas, Thackeray. För min del har
jag genom mina uttalanden om Sverige
och Ryssland väckt ett så kompakt
motstånd bland alla partier, att det
knappt är möjligt annat än, att jag måste
ha tagit miste, antingen i sjelfva saken,
eller i sättet för framställningen, eller i
den valda tidpunkten — eller i flera af
dessa hänseenden — eller i alla.

Endast i en punkt har jag svårt att
gifva med mig. Saken förtjenar diskuteras; 
våra häfdvunna föreställningar i
detta afseende äro i behof af en revision,
en granskande pröfning. Och skulle
det än olyckligtvis vara för tidigt att i
detta land söka uppväcka några varmare
sympatier för Ryssland, så är det
bestämdt icke en timme för tidigt, att det
gamla, oförnuftiga och obefogade
rysshatet tager en ända.

Redan Geijer förklarade under sitt
senare, frisinnade skede, att han »blifvit
van att misstro det så kallade rysshatets 
demonstrationer i Sverige». Dock
har han sjelf gjort föga för att mildra
det. Han föredrog att icke skrifva Karl
XII:s historia, framför att rent ut säga
sin mening om denna konung och hans
tidehvarf. Hvad han tänkte derom
finner man i hans brefvexling. »Jag känner 
föga någon period», skrifver han år
1838 till H. Järta, »i hvilken både
menniskorätt och menniskolycka så litet
gälde som under Karl XII.»

Och dock är det just det dåraktiga
afguderiet för denna konung och harmen
öfver hans fall, som i ett par århundraden 
gjort oss blinda för, att något godt,
något berättigadt kan finnas jemväl på
den motsatta sidan.

För en opartisk betraktelse vill det
emellertid synas, som om Rysslands
politik under Karl XII (hvaraf 1809 var den
så godt som nödvändiga konsekvensen)
hade varit till sitt syftemål fullt
berättigad och endast ett motstycke till vår
egen kort förut fullföljda politik mot
Danmark.

Om Sverige ville lefva, måste det
tränga fram till Öresund och Vesterhafvet; 
men ännu långt mer var besittningen 
af Östersjökusten ett lifsvilkor för
Ryssland, hvars hela förbindelse sjöledes
med den öfriga verlden den tiden gick
öfver — Hvita hafvet!

Icke kan man med fog påstå, att
det intresse, som dref svenskarne att
utestänga sina ryska grannar från
Östersjön, kunde i betydelse jemföras med
de senares intresse att tränga fram dit.
Det var här liksom i Sveriges strid med
Danmark ett mindre och jemförelsevis


mindre viktigt, om än derför ej i sig
sjelft helt och hållet oberättigadt intresse,
som fick vika för ett större och mera
berättigadt.

Men lika naturlig som en sådan
förklaring förefaller oss, när det gäller
en konflikt ur hvilken vi sjelfva utgått
såsom den segrande parten, lika
motbjudande, ja förödmjukande, synes den
oss vara i det motsatta fallet!

De använda medlen torde ha varit
ungefär lika lite klanderfria å ömse
sidor. Det var tidens sed att ej vara
alltför nogräknad i sådant.

Om icke den mer än 80-åriga fred
vi sedan 1809 åtnjutit och den starka
uppblomstring på alla områden, som
under tiden kommit ej mindre oss än vårt
gamla broderland Finland till del, kunna
försona oss med sakernas nuvarande läge,
så må vi söka föreställa oss, hur vi sjelfva
skulle vilja omordna förhållandena, om
vi t. ex. i förbund med en mäktig
koalition af stormakter stode såsom
segrare gent emot Ryssland och kunde
efter behag föreskrifva det fredsvilkoren.
Hvad skulle vi begära för egen del?
Åland? Karl Johans fordran af år 1812?
Men Åland är genom en enda
sammanhängande skärgård förenadt med Finland
och lämpar sig, ehuru till befolkningen
svenskt, vida bättre att utgöra en del
af detta land än af Sverige — utom att
det är allt för obetydligt att kriga om.
Hvarhelst i sjelfva Finland man ville
sätta en gräns, kommer man uppenbarligen 
i strid med finska intressen; ville
vi taga hela det nuvarande Finland, så
komme vår gräns att ligga omkring 4 mil
från S:t Petersburg, hvarmed ingendera
parten kunde vara rätt belåten.
Konsekvensen fordrade derför ovilkorligen, att vi
begärde jemväl denna stad, men hvad vi
skulle göra dermed är icke lika klart, om vi
ej möjligen skulle hyra ut den till
begagnande åt ryssarne!

En annan möjlighet vore t. ex.
Finlands förvandlande till en sjelfständig
neutral stat. För oss vore dermed likväl
föga vunnet; huruvida förändringen för
Finnarne sjelfva vore önskvärd, må
lemnas derhän. Att den skulle medföra
några fördelar, är obestridligt, men
olägenheterna, framför allt de af ekonomisk
art vore sannolikt ej heller vare sig få
eller små, och kanske skulle man från
finsk sida klarare uppfatta dem, just
när det blefve fråga om skilsmessa.

Se vi sålunda på det förflutna, så
ha vi i grunden ingenting att tvista om
med eller afundas vår östra granne. Vi
borde till och med kunna glädjas öfver
hans framgångar, om vi besinna att de
varit ett oeftergifligt vilkor för att denna
stora, rikt begåfvade, men så länge
efterblifne folkfamilj, den slavska racen
skulle hinna fram till civilisation och
kultur och intaga den plats som tillkommer 
den i Europa. Att framgångarne
delvis egt rum på vår bekostnad ligger
i geografiska förhållanden, som ej kunna
ändras — fattigare ha vi för öfrigt ej
blifvit genom dem.

Se vi åter på den närvarande tiden,
hvad ha vi egentligen att frukta från
rysk sida? För sin yttre maktställning
kan Ryssland näppeligen hafva något
gagn af ett eröfringskrig mot Sverige;
och att ett sådant skulle företagas af
ren eröfringslystnad eller en blott
zaristisk nyck, strider i synnerhet mot en
omständighet, nämligen de oerhörda
kostnader, som äro förbundna med ett
modernt krig, och hvarom bl. a. just
Ryssland genom sitt senaste krig mot
Turkiet haft den kännbaraste erfarenhet.
(I det hela utgör finansernas tillstånd i
de flesta europeiska stater kanhända den
säkraste fredsgaranti, som för närvarande
gifves.) Det gagn, som Ryssland skulle
kunna skörda af en förening med
Sverige ligger på ett helt annat område,
och det är föga troligt att det skall
uppskattas af Rysslands nuvarande styresmän, 
i fall dessa eljest äro så frihetsfientliga, 
som de gerna utmålas.

Det finnes följaktligen all anledning
att antaga, att Sveriges sjelfständighet
lika litet i framtiden hotas af Ryssland,
som detta veterligen varit fallet under
de senaste 80 åren — förutsatt att vi
sjelfva i allt vårt förhållande ådagalägga
en uppriktig vänskap utan alla baktankar.

Med vapen i hand, lemnade ensamma
mot det mångdubbelt starkare Ryssland,
kunna vi näppeligen försvara oss. Detta
synes sjelfklart, och jag skulle mycket
misstaga mig, om det icke också är våra
militär-auktoriteters innersta tanke.

Men deraf följer icke, att vi på grund
af vår svaghet borde för vår mäktige
granne hyckla en vänskap, som vi icke
hysa, och som han tilläfventyrs icke
förtjenar. Feghetens politik är icke
blott motbjudande för ett fritt sinne
utan derjemte helt visst mindre statsklok
än den sjelf tror. Och äro vi än sjelfva
svaga, så hindrar detta icke, att vi i
förbund med andra kunna vara starka
nog. Vore derför Ryssland i verkligheten, 
såsom så ofta påstås, »en fara för
Europas civilisation», och en hotande
störare af dess fredslugn, så vore Sveriges
plats i ledet på den motsatta sidan en
gifven och naturlig sak, och om vi då af
bekvämlighetsskäl ej ville underkasta oss
de nödvändiga rustningarne, så handlade
vi förvisso lika fegt som kortsynt.

Men förhåller det sig verkligen så?
Hvilka kulturintressen stå på spel vid
en möjligen förestående kamp mellan
Tyskland-Österrike å ena sidan och
Ryssland å den andra? Så vidt jag vet, är
det på de förra makternas sida
ingalunda fråga om att påtvinga Ryssland
några reformer, utan helt enkelt om
landvinningar i vanlig mening. I
synnerhet i Tyskland har på grund af de
senare årtiondenas oförnuftigt starka
folkökning en verklig hetshunger
uppenbarat sig efter »ny jord». Jag skulle
i det afseendet kunna anföra de mest
betecknande yttranden af framstående
tyskar. Slagordet »civilisation» är
härvid, såsom en tysk nationalekonom
träffande yttrat i fråga om
kolonialsvärmeriet, endast ett nytt fikonalöf, 
under hvilket vinningslystnadens gamla
Adam skyler sin nakenhet.

Men i dessa strider — om de öfver
hufvud någonsin komma till utbrott,
hvilket jag i det längsta tager mig
friheten betvifla — ha vi uppenbarligen platt
intet intresse.

Lika litet kan man påstå, att
Rysslands och Englands mellanhafvande i
Asien innebär »en strid mellan banbari
och kultur», så vida man ej vill
inbegripa engelsmännens alla åtgöranden i
Ostindien och den öfriga Östern under
namnet »kultur», hvilket förvisso vore
ett mycket fritt bruk af ordet i fråga.
För indierna sjelfva har ryssarnes
framryckande mot gränsen haft den goda
följden, att England numera behandlar
sina indiska undersåter med långt större
hänsyn än förr. Man har ju till och
med i dagarne sett hurusom en infödd
indier trots lord Salisburys protester blifvit 
invald i det britiska parlamentet.

Utan att uttala någon öfverdrifven
beundran eller öfver hufvud något
omdöme alls om den ryska yttre politiken,
torde man derför kunna påstå, att den
hvarken är riktad mot oss direkt eller
mot något intresse, som bör uppkalla
oss till försvar. En välvillig neutralitet
är för oss härvidlag den enda riktiga
positionen.

Hvad Rysslands inre politik beträffar,
måste jag tyvärr bekänna min oförmåga
att tillräckligt ingående och opartiskt
bedöma den. Så mycket är likväl klart,
att ett lands inre politik måste bedömas
hufvudsakligen ur dess egen synpunkt,
och att de källor, ur hvilka vi vanligen
hemta våra underrättelser om dessa
saker, i nämda afseende äro allt för
felaktiga. Detta gäller icke minst om de
rysk-finska förhållandena, hvilka vi, helt
naturligt för öfrigt, äro blott alltför
benägna att betrakta uteslutande med finska
ögon. Härtill kommer, att män såsom
»ryska uttalanden om Finland» oupphörligt 
uppdukar för oss chauvinistiska
och reaktionära tidningsartiklar, hvilka
förmodligen lika litet äro något troget
uttryck för det ryska folkets tänkesätt,
som t. ex. vår egen högerpress' utgjutelser 
mot Norge beteckna stämningen
i de breda lagren i Sverige.

I det hela torde man väl dock kunna
säga, att det mål, som Alexander den I:s
rådgifvare, den ädle Mikaël Speranski
medvetet fattade i sikte, nämligen att
af Finland göra ett modell-land för hela
Ryssland, också af efterföljande regeringar 
fullföljts, om än i Finland lika väl
som i det öfriga Ryssland sjelfva
hufvudvilkoren för allt framåtskridande:
tryckfrihet och församlingsfrihet fortfarande 
i beklaglig mån fattas. I Finlands
landtdag och i de nyupprättade ryska
Zemstwos (provinsialförsamlingar) finnes
ju dock kommunikationsväsendet, dessa
mäktiga häfstänger för civilisationen, i
hela Ryssland äro stadda i rask
uppblomstring.

Att Ryssland på de flesta områden
eger en storartad framtid, betviflas af
ingen, och att denna framtid ej skall
kunna rymmas i de delvis mycket 
föråldrade, ja halft barbariska samhällsformer, 
som nu råda der, är nästan sjelfklart. 
Utan tvifvel förestår derför i
Rysslands inre under den närmaste 
framtiden strid, strid mellan det nya som
steg för steg vill arbeta sig fram och
det gamla som endast steg för steg ger
vika; och denna strid torde bli desto
häftigare, som motsatserna å ömse sidor
äro skarpare än i de flesta andra länder.
Den ryska ungdomen utgör, af alla
tecken att döma, kanhända den mest
andligt frigjorda och för samhälleliga
uppgifter intresserade, som öfverhufvud
någonstädes gifves.

Men skall denna strid kunna föras
till en lycklig utgång, så fordras framför 
allt fred utåt.  Med hvarje krigshot
utifrån skall nödvändigheten af en stark
centralmakt i Ryssland antagligen
äfven hos de mest frisinnade ryssar förkväfva
alla andra hänsyn och framstegen
uppskjutas i det oändliga.

Skola vi derför sjelfva stå såsom
åskådare till denna utvecklingskamp, så
må det åtminstone bli såsom välvilliga
åskådare. Med hvarje kanon, med hvarje
bajonett vi låna Rysslands fiender bidraga
vi i sjelfva verket — så förefaller det
åtminstone mig — att fördröja den
tilldragelse, som för alla upplysta sinnen
är den mest efterlängtade i nutiden:
tillkomsten af ett fritt Ryssland.




Mensklighetens historia är en oafbruten strid mellan ideerna och
intressena: för stunden segra alltid de senare, men i längden alltid
de förra.Castelar.

Det finns två sätt att slita tvister: det ena är genom
öfverläggning, det adnra är genom våld. Det förra anstår menniskorna, det
senare djuren.Cicero.

Det skall komma en tid då nationalstoltheten bedömes som annan
fåfänga.Marie von Ebner–Eschenbash.

Gif folket upplysning! var Penus råd till den koloni han
grundlade. Gif folket upplysning! var Washingtons testamente till den
nation han räddat.Macaulay.









Ned med vapnen!
af
Anna B. Wicksell.
———


Det är häpnadsväckande, hur litet reda
den stora allmänheten har på
fredssaken. Äfven dess egna anhängare veta
mången gång icke mer om den, än att
dess ändamål är att afskaffa kriget och
att i dess ställe sätta skiljedom. Och
för den stora mängden menniskor äro
fredsvännerna endast folk, som »tassa
omkring i bygderna och prata om
afväpning». Hvad man icke vet, är, att freds
saken har lemnat det teoretiserande
stadiet, der det väsentligen gälde att
öfvertyga folk om, att kriget är ett brott,
och har beträdt det praktiska stadiet,
der det gäller att få klart för sig, hvad
man i det verkliga lifvet kan göra för
att snarast möjligt komma ifrån detta
brott. Fredsfrågan är — kort uttryckt
— icke längre en moralisk eller religiös
fråga, den är en politisk fråga.
Språnget från den ena till den andra af dessa
synpunkter är längre än mången tror.
Det betingar en helt ny arbetsmetod
äfvensom en helt ny arbetsriktning. Det
finnes egentligen ingen mer som tviflar
på, att kriget är ett ondt; men det fins
en hel rad af menniskor, som hafva
intresse af att upprätthålla detta onda
eller i alla händelser dess möjlighet, och
det fins ytterligare en hel rad, som
visserligen gerna skulle vilja se det afskaffadt,
men som icke sjelfva töras vara med
om arbetet för dess afskaffande af
fruktan att få ord om sig att vara »fantaster»
eller — ännu mycket värre —
»ofoster-ländske».

Hvad som emellertid försäkrar
fredssaken om dess lyckliga lösning en gång,
det är, att den har sina naturliga allierade
i de nu orepresenterades leder, deras,
som i framtiden skola blifva de
maktegande. Dessa befolkningslager hafva
hvarken intresse af att behålla kriget med
allt dess tillbehör eller fråga efter, om man
kallar dem fantastiska eller opatriotiska.
När demokratien ändtligen har vunnit
seger i alla civiliserade länder, då skola
också menniskoslakteriets dagar vara
räknade, och broderskapets rop skall
gå öfver verlden:

Ned med vapnen!

*

För dem, som i framtiden skola sätta
denna sak igenom, kan det emellertid
hafva sitt intresse att få litet reda på,
hvilka vägar man måste gå för att
komma till målet, och hvad man redan nu kan
göra för att bana vägarne. De stora
verldsfredskongresserna hafva bemödat
sig att utstaka fredssakens politiska
program äfvensom att hänvisa till, hvad
som redan i det nuvarande politiska
lifvet kan föra oss närmare till målet,
och detta bör en verklig fredsvän också
nu af all makt understödja och befrämja.

Det fins en mängd förhållanden i
vårt politiska lif, som ingen menniska
tänker på att sätta i samband med
fredssaken, och som icke heller direkt hafva
något med den att skaffa, men som
dock indirekt tjena dess syften. Det
torde icke behöfvas mycken eftertanke
för att inse, att t. ex. tullpolitiken är af
mycket stor vikt för fredsfrågan.
Verldsfredskongresserna hafva afgjordt ställt
sig på frihandelns ståndpunkt, något
som ju också måste vara sjelfklart. Ett
viktigt medel att undvika krig är
naturligtvis att skaffa bort krigsorsaken, och
det säger sig sjelft, att ju skarpare de
respektive ländernas närings- och
handelsintressen sättas upp emot hvarandra,
dess mer alstras nationalhat och
chauvinism. Från fredssakens synpunkt
betraktade äro alltid skyddstullar en
styggelse, emedan man på denna väg aldrig
kan skydda sitt eget utan genom att
skada andra. Så vilja de skadade taga
repressalier och skada igen, och så få
vi till slut en hel kedja af handlingar,
utgångna ur ömsesidig egoism och
kränkande af andras rätt. Lika väl som vi
i det egna landet fördöma privilegier
och monopol för den enskilda, lika väl
vilja vi hafva också verldsmarknaden fri.

Det är blott den andra sidan af
samma sak, när en fredsvän alltid
känner sig böjd för afslutande af
handels- och sjöfartstraktater länderna emellan,
äfvensom ett steg vidare på samma väg,
när han alltid lägger det politiska
inflytande, han må vara i besittning af, i
vågskålen för afslutande af
internationella konventioner. Åtskilliga sådana
finnas redan; jag nämner ur högen tele
grafkonventionen, hvilken stiftades år
1865, postkonventionen från år 1874,
vikt- och måttkonventionen 1875,
konventionen för industriel eganderätt
(patent och varumärken) 1883,
litterär- och konstnärlig eganderätt 1886 — der
dock den skandinaviska halfön icke är
med — jernvägarnes varutransporter
1890. Flere af dessa konventioner hafva
egna byråer, såsom centralorgan
upprätthållna af alla de deltagande staterna
och belägna antingen i Schweiz eller i
Belgien, Europas två neutraliserade
länder. Det är inte svårt att begripa dessa
konventioners vikt ur fredssynpunkt.
Hvarje konvention är ett uttryck för ett
gemensamt intresse, och ju vidare fält
de gemensamma intressena upptaga,
dess mindre rum blir öfrigt för
internationela konflikter. De med dessa
konventioner följande internationela
kongresserna, der de mången gång mycket
stridiga nationela önskningsmålen få
debatteras i allsköns lugn och jemka med
sig det ena för det andra, äro också
en utmärkt förskola för den tid, då,
såsom vi hoppas, alla stridigheter på
liknande sätt skola afgöras.

Gå vi ännu ett steg vidare komma
vi till internationel lagstiftning. Också
sådan finnes redan; vexelrätten är 
sålunda en internationel rätt. Äfven på
andra fält har yppat sig önskningen
om en för alla civiliserade länder ge
mensam lagstiftning, och finnes delvis
en sådan; Sverige, Norge och Danmark
ha t. ex. gemensam sjölag, och det
vore synnerligen fördelaktigt om denna
gemensamhet kunde tillträdas också af
andra sjöfarande nationer. I det hela
är det sjelfklart, att det på näringarnes
och samfärdselns områden finnes en
mängd förhållanden, hvilka skulle
betydligt vinna i klarhet och brukbarhet,
derest en internationel lagstiftning dem
angående vore rådande. Också på den
andliga samfärdselns gebit har en af de
senare verldsfredskongresserna uttryckt
önskan om att få till stånd en gemensam
lagstiftning, nämligen med afseende på
universitetsgrader och examina, så att
en studerande utan att förlora alltför
mycket tid kunde idka sina fackstudier
vid hvilket som helst universitet och ej
såsom nu vore tvingad att taga alla
sina examina — med undantag af
doktorsgraden — i hemlandet för att blifva
berättigad att der använda dem i statens
tjenst.

Äfven i ländernas inre politik finnes
en mängd anknytningspunkter för
fredssaken. Alldeles direkt i fredssakens
intresse ligga alla sträfvanden att beröfva
konungamakten dess hittills oantastade
rättighet att förklara krig och sluta fred
och lägga denna myndighet i folkens
händer — här i Sverige utgör den
bekanta Bexellska motionen ett steg i
denna riktning.

Ett annat fält i den inre politiken,
der fredssträfvandena kunna göra sig
gällande är undervisningen.
Regeringarne borde åläggas att bättre se upp
med, hvilka läroböcker, de påbjuda till
användning i skolorna, särskildt
läroböckerna i historia. Det är en bekant
sak, att det i hvarje land läses och
läres en förfalskad framställning af 
landets egen historia, och äfven den
allmänna verldshistorien får i många fall
en ganska ensidig tolkning genom
anläggandet af den specielt nationela
synpunkten. Det stora önskningsmålet för
fredsvännerna är att få antagen en
internationel verldshistoria, hvilken lästes
i alla verldens skolor och sålunda
bibrakte alla länders ungdom en
gemensam uppfattning af de stora
verldshistoriska händelserna. Men nog måste
många fördomar rödjas ur vägen, innan
detta önskningsmål kan hinna realiseras,
icke allenast nationela fördomar, utan
kanske isynnerhet religiösa sådana.

Det mycket inskränkta utrymme,
denna kalenders utgifvare har ställt till
mitt förfogande, har gjort, att jag måst'
inskränka mig till att endast vidröra
några få sidor af denna stora sak. Jag
valde att tala om det mera indirekta
fredsarbetet derför, att det är det,
hvarpå man minst tänker, och hvarom man
minst hör talas, ehuru det är det mest
aktuela. Så långt som till det direkta
arbetet för neutralisering eller
skiljedomstraktater har ännu så godt som ingen
europeisk stat hunnit. Dessa två vägar
till undvikande af krig omtalas för
öfrigt i alla föredrag och skrifter rörande
fredsfrågan, så att deras allmänna
principer torde vara allmänt kända.

Innan jag slutar denna lilla uppsats
tillåter jag mig dock att för dem, hvilka
varmare intressera sig för fredssaken,
peka på ett agitationsmedel, hvilket med
fördel låter använda sig redan nu. Det
är interpellationer vid allmänna politiska
val angående kandidaternas ställning till
fredssaken. I allmänhet tror man, att
sådana interpellationer ej ha någon
användning, utom just när det till nästa
riksdag föreligger en eller annan motion,
hvilken har särskildt intresse för
fredssaken, och med anledning af hvilken
kandidaterna kunna tillfrågas om deras
ställning. Men detta är en
missuppfattning. Det viktigaste syftet med dessa
interpellationer är icke så mycket att
utröna kandidaternas ställning till saken
i sin allmänhet eller någon del deraf,
som vida mera det att göra sjelfva
frågan känd icke blott af
riksdagsmännen utan äfven — och förnämligast
— af allmänheten. Genom ständiga
interpellationer tvingas såväl kandidater
som valmän att efter förmåga sätta sig
in i saken och på deri offra en del
eftertanke, och detta åter är vägen att
göra fredssaken till hvad den afgjordt
bör och skall blifva: en folkrörelse.




Om furstarne vilja krig, så förklara de det och låta en jurist
sedan komma som bevisar, att det alltså måste vara rätt.Fredrik den store.

I krig går slag för lag och våld för rätt.Svenskt ordspråk.

Seger genom blod är aldrig god.Tyskt ordspråk.

Lyckligare förhållanden kunna först då inträda, när alla folk äro
öfvertygade om att hvarje krig, till och med det ärofullaste, är en
nationalolycka.Moltke.







Hur ljuset födes.



Eld, du som världen tänder,
Flamma från himlars strand,
Du som omskapar länder
Och sätter hjärtan i brand.
Heliga Luciferflamma.
Idé, var förlossare!
Folken din lofsång stamma,
Skalder dig dyrka, på knä.

Skarpt liksom blixten faller
Du öfver mörka land,
Upplyser fångens galler
Och tager den vilsnes hand.
Mörksens härolder fasa,
Mota med svärd och bål,
Våndas, kväljas och rasa,
Ty folket ser deras mål.


***


Det är den gamla gången
Känd af enhvar förut,
Det var ej häller sången
Jag nu ville sjunga ut;
Nej, annan en syn mig teddes,
Och den vill jag nämna om,
Jag såg huru flamman reddes
Hur första gnistan den kom.


***


Det sorlade och det myrde
På världenes stora torg,
Och matnitets vågor yrde
Från koja till kungaborg.
Om bitarna slets och drogs man
Och trodde sig ej få nog,
Om herrskaresätet slogs man
Och styrkan den platsen tog.

Allt emot kaos styrde,
Vildhet och barbari
Själarne genompyrde,
Enhvar blott för sitt »låg i».
Att bäst åt det egna skattas
Med kamp för det helas väl,
Var mer än som kunde fattas
Af matnitets trägne träl.

Då öfver torget steg han,
Grånad och böjd af år,
Höljd i den slitna kåpan,
Bokmal'n med silfverhår.
Orörd af smädelåten
Gick han framåt sin gång,
Blickade kallt åt ståten,
Sökte sitt dystra prång.


Ensam i nattens timma
Stred han det helas strid,
Sökte och fann en strimma
Till dager åt annan tid.
När flamman lyste för världen
Då var den gamle död,
Då hade han slutat färden,
Som endast på otack bjöd.

Gubben och nötta bladen,
Vid sidan af världens torg,
Vägde nog mer än raden
Af hofmän vid kungens borg.
Vid luntor ur dammig kista,
Med snillets flinta och stål,
Slogs mer än en gång den gnista
Som tände Lucifers bål.
Karolus.







Frihet! Till och med de slafvar, som knappt känna dig, äro till
hälften lyckliga, när de uttala ditt namn.Fr. von Hægerdorn.

På jorden fins ingen större lycka än att göra andra lyckliga.M. P. Lindo.







En social krönika Fin de siècle.
Tidstoner: Dödsrosslingar och FrihetshymnerStridsskall och Ta-ra-ra-bom tra-la.
Af
Pehr Eriksson.



Nittonde århundrades jätte ligger i
döds- och födslovåndor. Han går hafvande
med den nya tiden. Dödsrosslingar
sammansnöra hans strupe. Han skälfver i
ångestkval och paroxysmer, som sönderslita
hans inre. Och för att gifva lindring
åt den förslappade, sönderbråkade
cellväfnaden användas lindrande, men
uppfrätande surrogat. Surrogat, hvilka tända
en eld, som dagligen och stundligen
kräfver ny näring åt de förslappade
lifsandarne.

Prafva-sprutans och alkoholens
eldselexir är förlossaren för hög och låg,
för fantasten så väl som skeptikern.
Och religionens vattmängda lisa njutes
omväxlande i djupa klunkar af den
dubbelhöfdade mänskligheten, som i
raffinerad, förfinad och rafflande njutning vill
glömma födslovåndans och dödskvalens
marter.

Från nittonde århundradets
Grottekvarnsslafvars hopar, som dag ut och
dag in trampa och trampa, trampa i
Grottes kvarn, slungas mot okända
rymder böner och förbannelser än i
gudlig-satanisk vildhet än med fetisch-
dyrkans slöhet. Alla vilja ha förlossning
ur kvalen, alla vilja ha lisa — sak samma
om mörksens eller ljusets makter
därtill bidraga. Man beder eller man
förbannar tills man sjunker ned i
slöhetens nirvana. Och man trampar och
trampar . . . trampar för lifvet. Guden
Grotte fordrar det för njutningen och
försakelsen att lefva.

Och mänskligheten anfäktas dag
för dag af trötthetens, slöhetens mara,
som griper in och återvärkar på hela
den murkna samhällsbyggnaden.
Familj och barnsbörd äro tunga bördor,
som hvar och en med en hemsk
rysning bäfvar för. Ty man rädes för att
fostra till världen en afkomma, som i
bästa fall kommer i Grottes
fabriksinrättningar, eller i värsta fall
uppfostras i rännstenssmutsens närhet, för
att sedan hamna som dekadanter och
bojbeslagna numrerade slafvar i någon
af samhällets inrättningar. Hamna de
i någon fabriksinrättning, väntar dem
ett »fritt» slaflif och som
familjeuppfostrare försakelsens alla marter. Och
folkköksmat blir helgdagskost.




Och de öfre tio tusende lelva
can-canlif på samhällets sjudande vulkan.
De höra suckan, kvidan, böner och
förbannelser, de höra hur det arbetar i
vulkanens innandöme. Men vulkanens
härligheter, förföriska utsikter och
behag binder dem kvar, binder dem 
samman i ett heligt äkta förbund, hvars
religion är njutning. De måste njuta och
glömma — glömma rätten för våldet.

En dödsdans med förföriska
njutningar! Hvad gör det, att dessa bli
onaturliga, tangerande allmängiltiga
rättsbegrepp. Lefve njutningen och glädjen fram
för allt. Naturlig eller onaturlig, hvad
kommer det »de tio tusende» vid.
Begreppen äro fördunklade. Det är i de tio
tusendes förbund man fastställt
rättsbegreppen och dess medlemmar kunna
också suspendera dem. Detta är så
naturligt i detta onaturliga, dödsdömda
samhälle.

Därför dansa de sin gemensamma
cancan i glädjens och njutningens värld.
— Folket trälar. Det är ännu en stund
till eruptionen. Den röda hanen har
ännu icke låtit höra sitt gälla galande.

Därför Ta-ra-ra-bom tra-la!

***

A. H. Hallin — ordinarie
hofpredikant och »gula brigadens» pastor,
kaplan vid K. M. O., R. W. O.,
Konsistorienotarie i hof- och Stockholms
stadskonsistorium, bataljonspredikant vid
fortifikationen, sekreterare i Stockholms stads
undervisningsverk och i Sv.
bibelsällskapets komité — Hallin förkunnar från
predikstolen för en syndfull, ångerfull
värld syndernas förlåtelse. Där synden
öfverflödar, där öfverflödar ock nåden
mycket mer. Bevis: 40,000 kr.

Och »gula brigadens ädle»,
kunglighetens hopp och sköldborg, dyrkar
fosterlandet och Antonius kortmålare och
opererar i kyrkor och i dess kassor.
Allt till Helige Gustat II Adolfs ära.
Gud tages med på köpet.

Kommendering till kyrkparad!
Hallin officierar! Ta-ra-ra-bom tra-la!

Simple adelsmannen, grefve John
Mörner grillar i Jones, super i Berns,
rånmördar broder, rekreerar sig hos
»Mulattskan», tror sig vilja dö i skönhet,
men tviflar på medlet. Söker räddning
och finner den i cellens tysta djup —
några år! ?

C. J. Hasselqvist, tysk, spansk och
brasiliansk vice konsul, bankdirektör,
R. N. O, R. Pr. Kr. O. och R. Ö. O.
m. m. m. m., lyser som en stjärna och
slutar med psalmboken i sin »fina» hand
och en revolverkula i tinningen. Som
han lefde slutade han. Hyckleri från
början till slut. Deficit c:a 200,000 kr.

I senatorernas hus, ärans tämpelborg,
stiftar man lagar och bromsar för
kraschaner och band. C. A. Bäckström
är R. N. O. och låntagare upp till c:a
200,000 kr. Har ännu ej sytt säckar.

Direktör A. E. Hökerberg, R. V. O.,
sjunger Zions sånger till »Lammets lof» i
Fosterlandsstiftelsen. Eröfrar därmed
diroktörsplats i Stockholms största
boktryckeribolag. Slutar med groteska
baccanaler och 5 à 10-kr. frukostar, med
konjak i tékoppar. Men finalen
utspelas inför rådhusrätten. Hökerbergning
c:a 200,000.

Riddaren af N. O., rumänske
generalkonsuln, grosshandlar C. O. Berg,
»vedevågar» ännu att sjunga andliga
sånger och sprida »Arbetarens Vän» och
»Döden i grytan» och för magen dricka
konjak. Tröstare, hugsvalare och
rådgifvare på trones trappsteg. Dubbad
till Ärans man. Inspekterat fängelserna
träget. Känner fångvården för väl att
närmare behöfva studera den.
Ta-ra-ra-bom tra-la!

Och Hamiltons, Mecklenburgs,
Oxenstiernas, Banérs, Norrmans och Fischers
och Åströms och likars ande sväfvar
tung öfver samhället.

Cancandansen kring guldkalfven
trådes i yrande hvirflar vid tonerna af
Ta-ra-ra-bom tra-la.

***

Denna sociala Ta-ra-bom-iad kunde
ökas i oändlighet. Men det kan vara
nog med det blåa blodets samt
ridders- och ärans män par preference. Det
tjänar till intet att rista deras namn,
som intet blad ha skrifvit i
dagskrönikan, i historien och i spelprotokollen,
men som ändå råkat komma i kontakt
med strafflagen. De ha sina namn skrifna
i straffjournalerna, eller ock räknas de
till de utstöttas talrika skaror, som i
samhällets mörker framsläpa ett lif utan ljus,
utan glädje, utan hopp. De äro
lefvande döda.

Låt de döda begrafva sina döda,
bjuder detta samhälles lösen. Den som
står upprätt har nog med att se till att
han icke själf faller. Ett felsteg af
slafven i Grottes trampkvarn är ofelbart
dödande. Så bjuder samhällslagen. Och
den är helig, om den ock i sig bär
brottets stämpel.

Men: Hvad göra? Hur skaffa
förlossning, återlösning ur dessa kval, ro i
denna trängtan?

Det nittonde seklets jätte ligger i
döds- och födslovånda. Den allt
förhärjande sjukdomen fattigdom, drifver med
naturnödvändighet till elände och brott.
Rikedomens, lyxens, öfverflödets och
sysslolöshetens onaturlighet har samma
värkan: depravation, kärnan murknar.
Ett onaturligt lif släkte efter släkte
måste ovilkorligen föda onaturligheter.
Se på dessa öfverklasskvinnor och
öfverklassnobbar: af öfverförfining
utlefvade i förtid, utan hjärnor, utan
förmåga att tänka att handla för sig. Hur
skall afkomman af dessa monster bli... ?

Och så denna chakalstrid för att
bibehålla en tillkämpad ställning. Det
gäller att bevara den om ock blod skall
drypa, om folk skall hetsas mot folk,
om det skall slaktas människa efter
människa i massa — till resning af en vård
öfver nittonde århunbradets civilisation.

I trots häraf förundrar man sig
öfver eländet, korsar sig och ropar
korsfäst och häfver upp hjärslitande
fariseiska nödskrin.

Så försjunker man nästa dag in
i samma lunk, och sedan man undanröjt
spåren efter gårdagens utbrott och
korsat sig och tackat en osynlig makt för
att man ej är som de andre, »de
lefvande döde» — sedan börjar man ånyo...
Och sjunger fin de siècle;
Ta-ra-ra-bom tra-la!

***

Men hvad där . . .!?

En svag strimma i öster . . .! Röster
höras . . . Glädjerop, stridshvimmel,
ångestskrin och förbannelser . . .

En mörk massa skrider framåt. Tramp
såsom af en aflägsen åska. En mörk
massa vältrar sig fram ur jordens
skrymslen. Jordens innandömen darra. Allt
närmare och närmare kommer det okända
... Strids- och fridshymner ljuda i
oredigt sorl. Det bäfvar, det skälfver, det
darrar i de murkna innandömen.
Ta-ra-ra-bom trala ljuder sakta, entonigt.

Rösterna om en hämnande, straffande
gud, helvete och evig pina tystna,
kväfvas, sjunka till ett intet... Hvad är det?
Hvilken jätte nalkas? Hvad stundar!?

Den mörka skaran tränger fram i
legioner. Där bakom kullens fot synes
hufvud vid hufvud. De äro färdiga att
stupa, att uppgifvas. Och stundligen
anfallas de af besoldade skaror. De
mäjas ned i hundraden och tusenden.

Förvirring härskar för ett ögonblick
i de framtågandes leder. Men nya
skaror stampas fram ur jorden, blodiga,
trasiga, uppgifna af trötthet, utsvultna
döende. Så hä de tågat, kämpat
tusenåra...

De föra med sig sina kvinnor och
barn, kvinnor nära pinade till döds, till
förtviflans apati, och barn färdiga att
dö af svält, barn som suga hjärtbloden
ur mödrarnas vissna spenar. Det är
krigarskaror på vandring och strid med
»djäfvulska makter»... Blod betecknar
vägen...

Framåt går det... Skarorna eldas
till nytt mod. Krigarskarornas
blodbestänkta, söndertrasade röda fanor och
standar inge nytt mod, nytt hopp. De
båda nya strider, men ock slutlig,
afgörande seger.

Hvilka äro desse stridande
vandringsmän?

Det är Grottes slafvar. De ha gjort
uppror. Kastat den helige Grotte ned
från hans heliga tron. De ha gjort
Grotterån!

De strida och vandra mot den
fjärran synranden. Ännu härskar mörkret.
Men det ljusnar, ljusnar, ljusnar...!

Frihetshymnerna bli allt starkare,
mäktigare, brusande, befallande,
nedgörande. lifgifvande . . . Stridstrumpeten
skär genom märg och ben . . . Och in
i samhällets skrymslen gömma sig
dvärgarne. Och dvärgalåten Ta-ra-ra-bom
tra-la förklingar, dör bort i fjärran.
Genomträngande, väckande de döde 
ljuder: Framåt till Frihet, Jämlikhet,
Broderskap!

»Gif akt, medborgare!
Slut leden, rot vid rot!
Framåt! om orent blod
Än forsar kring vår fot!»




Vår bestämmelse är att söka upplysning och härleda våra
handlingar derur.Fr. v. Schiller.

Säg aldrig åt en okänd, hvad du ej kan säga åt alla.N. Rosenmüller.

Lifvets ädlaste nöjen ligga inom måttlighetens område.M. Tupper.

Om sanningen kommer förargelse åstad är det bättee att 
förargelsen sker än att sanningen blifver fördold.Hieronymus.






Skulle jag glömma jag?



Och skulle jag svika min fana röd
Och glömma min svurna ed,
Och glömma ali hunger, möda och nöd
Som härjar de armes led
Och skulle jag tänka: det går ändå
Om jag stannar hemma jag.
0 måtte mitt hjärta förtorka då,
En sådan förskräcklig dag!

Och skulle jag glömma min barndoms hem
Och faders lönlösa fjät,
Och glömma oss små, vi hungrande fem,
Och glömma hur moder grät,
Och glömma hur vi, när allt för hårdt
Oss hungern i magen slet,
På tallträd skalade barken bort
Till bastet, och åto det.

Och skulle jag glömma hur ut jag dref
Från hemmet vid elfva år,
Se'n moder mins lefnad slutad blef
I lungsot en kylig vår.
Och skulle jag glömma de hugg och slag
Som råhet fägnade. med,
Och glömma att nådehjon blott var jag,
Hur villigt jag slet och stred.

Och skulle jag glömma hur tiden gick,
Och huru jag jämt var slaf,
Och huru, ju mera jag slita fick,
Dess mindre i lön man gaf.
Och skulle jag glömma hvar neslig gång
Jag ödmjukt om arbete bad,
När vinter låg för mig hotande lång
Med svältfylda dagarnes rad.

Och glömma hur drygheten tryckte mig ned
Och öfver axeln mig såg,
Och pöste ju mera, ju mer jag kved,
Och kväfvande öfver mig låg,
Och glömma att om, »af nåd», man mig lät
Få plats — man visste min flit —
Så fick jag så syndigt umgälla det
Med dubbelt hårdare slit.

Nej, blef jag så tusen och tusen år
Jag glömmer det aldrig, nej!
Så länge ett pulsslag i kroppen slår
Dör glödande hatet ej.
Och hjälpte en skrift af mitt eget blod
Och väckte den trälarna opp,
Jag skulle förlösa mitt hjärtas flod
Till brusande hejdlöst lopp.







Hvad är en småsak? Vet du ej du får af sandkorn berg, sekunder
skapa år och obetydligheter lifvet.Edvard Young.







Ernest Renan.

Med Ernest Renans död har en bland
Europas förnämste fritänkare gått ur
tiden. Och öfver hans graf ljuda nu smädelser
och loford. Cornely skrifver i »Gaulois»,
att Renan öppnat »skåpet med de farliga
gifterna», att han varit »en piska för sin
tid» och »den mest lysande pch mest
farliga af alla patenterade sedeförderfvare
i Frankrike». Le Monde kallar honom
för »en affälling från sanningen», och Paul
de Cassagnac utbreder sig öfver, huruledes
»han icke kunnat göra allt det onda han
gerna velat, emedan han icke var så
populär som Voltaire och Rousseau». L'Univers
förklarar, att »med undantag af några
landskapsbeskrifningar är han oläsbar» och
att hans böcker utgöra »ett tråkigt och
illaluktande sammelsurium», och af påfven
har han bevärdigats med titeln »den franske
hädaren».

Han var kanske Frankrikes störste son
i detta århundrade — en länk mellan
tvenne tidsåldrar, en som är död och en
som håller på att födas. En
Pariserkorrespondent skrifver med rätta, att »den
franska literaturen ej sedan Victor Hugo, kanske
icke under hela århundradet lidit en så
stor förlust som genom Renans död och
att han i efterverldens ögon kommer att
representera och sammanfatta nästan hela
generationens anda». Såsom så många
andra förföljde fritänkare, hade han i
ungdomen varit en ifrig kristen och ämnade
bli prest, men under studium af
kristendomens historia och kristendomens lära,
förlorade han tron och började tvifla, men
stannade vid deismen. Och såsom deist
har han blifvit lika mycket kritiserad af
den nyare tidens fritänkare som af
kristendomens ortodoxe teologer.

Hans mest kända arbete är »Jesu lif»,
som i Frankrike utgått i 28 upplagor och
som redan 1863 öfversattes på vårt språk.
»Denna med lysande talang utförda
lefnadsskildring har kanske mer än någon
annan bok i vårt sekel bidragit till att i
vidsträckta kretsar undergräfva tron på
kristendomen», skrifver Svenska
Morgonbladet. »Jesu lif» är en historisk roman
och i vetenskapligt värde vida underlägsen
Strauss' allvarliga historiska studie. Renans
Jesubild är ett fantasifoster lika mycket som
Johannes logos. Men såsom ett försök att
på ett naturligt sätt förklara kristendomens
legender har detta arbete med all sin
lyriska romantik dock säkerligen utöfvat ett
stort inflytande.

Sedan han redan vid 25 års ålder
prisbelönats af Franska institutet för ett par
afhandlingar och derefter företagit resor till
Italien, Syrien och Palestina, blef han
utnämnd till professor i orientaliska språk
vid College de France. Men kättaren
suspenderades snart derifrån, och sedan
han utgifvit »Jesu lif», blef han formligen
afsatt. Nu kom en tid af stor fattigdom
och mycket bekymmer, tills han efter
kejsardömets fall (1870) fick tillbaka sin
professorsstol. 1870 blef han medlem af franska
akademin och 1883 chef för Collége de
France. Han var en framstående filolog och
historieskrifvare och en fulländad mästare i
språkets behandling. Hans arbete om
Averroës och Averroismen (1852) är en
värdefull och lärd afhandling om det
europeiska fritänkeriets tidigare historia.

Som menniska var han högsinnad och
fördragsam, inlät sig aldrig i personlig
polemik och svarade aldrig på någon af de
många skändliga beskyllningar, söm gång
på gång utslungades mot honom af
fanatiska och fariseiska motståndare. Han dog
lycklig såsom han lefvat, i en ålder af
sextionio år. Ingen prest fick komma in till
honom i hans sista stunder. Han
begrafdes under stora högtidligheter på statens
bekostnad. Framför katafalken låg ett
verkligt berg af kransar och palmer.

V. L.




Var vaken; var tålig; arbeta flitigt; passa pä tillfällen; var
rättskafferis; hoppas det bästa!W. Mathews.







Ur det förflutna.
Af
Axel Danielsson.
———


Den svenska socialdemokratiens historia
är hvarken så lång eller så lysande.
För den utanför stående synes den
dessutom skäligen torr och ointressant, så att
den uppgift denna kalenders utgifvare 
förelagt mig, då han låtit mig lofva att teckna
våra häfder i starkt koncentrerad form,
icke är bland de angenämaste. Men
måhända torde det dock lyckas mig att på de
få sidor som stå mig till buds
sammantränga några lefvande bilder, som skola
tilltala, göra några anmärkningar i
historiens marginal, som skola anses träffande,
och utså några nyttiga lärdomar, som äro
behöfliga.

Det värsta är, att jag rätt ofta måste
tala om mig själf, emedan publiken
framför alt lär vilja ha porträtter, och jag icke
gerna kan undandraga mig äran att
tillhöra den redan långa raden af yngre och
äldre män, som i trupp eller enskildt
kämpat för socialdemokratins befästande i
Sverige.

Om jag då rent af skulle börja med
mig själf? Det kanske skulle intressera
läsarne att se en med snabb hand gjord
teckning af förhållandena i hufvudstaden
vid den tid jag, sparkad af mitt sociala
öde, inslungades midt i den då
uppflammande socialistiska arbetarrörelsen.

Jag mins ett gammalt afskräckande
hus på Glasbruksgatan med mörk, fuktig
trappuppgång och där bakom ett par osnygga
rum, till hvilka man kom genom ett stort
kallt kök. Där satt jag en ruskig
oktoberkväll 1885 och väntade bland
tidningspackor och skrikande ungar på husets herre,
till hvilken jag hade att öfverlemna en
packe manuskript. Han kom ändtligen,
och jag såg då för första gången Aug.
Palm, som hade fått reda på min adress
och bedt mig göra tjänst som
redaktionssekreterare för n:o 1 af Socialdemokraten.
Med de två profnumren hade den mindre
skrifvane redaktören haft hjälp af Axel
Lundeberg, numera unitarian i Amerika,
och Atterdag Wermelin, som också
befinner sig på andra sidan Atlanten.

Aug. Palms stjärna höll just då på att
intaga sin middagshöjd. Efter de
förvecklingar och rent personliga tvister, omöjliga
att bilägga, som tvingat honom att lemna
ett halfgjordt eller ogjordt verk i Malmö,
hade han med hela sin den tiden ännu
oförminskade kraft gripit sig an med
agitationen i hufvudstaden, hvars
uppspirande arbetareorganisationer sökte hålla sig
kvar vid den liberala ledstången. Den
exploderade ringrörelsen hade gjort
stämningen gynsam för en politisk
arbetarerörelse med ett alldeles nytt radikalt
program och en bred yrkesorganisation. Men
i detta afseende kunde de liberale och
positivistiske arbetarledarne icke tillfredställa
den i rörelse bragta massan. Det var
sosialdemokratin, som nu efter en
jemförelsevis lätt kamp med majoriteten inom
fackföreningarne skulle göra sitt stora
genombrott i hufvudstaden och eröfra den sedan
aldrig förlorade positionen som det enda
verkliga arbetarepartiet, till hvilket hvarje
politiskt vaken arbetare satte sin
obetingade lit.

Den agitation, som med Aug. Palm
såsom första kraft nu började bedrifvas af
den lilla socialdemokratiska klubben i
Svartmangatan, skulle icke så hastigt hunnit
rensa luften och genomföra den andliga
revolutionen inom fackföreningarne, om
icke en dryg del af arbetet undangjorts
af den af Hjalmar Branting redigerade
Tiden, hvilken dog som ett utprägladt, om
också försigtigt socialdemokratiskt
arbetareorgan. Dess stora bedrift är att den ryckt
fackföreningarne i Stockholm ur den
gammalengelska trades-unionismens spår
och med energi och talang betonat
yrkesorganisationernas politiska uppgifter. Det
var ej liten diskussion om denna punkt
inom föreningarne och deras af Sven Linge
ledda centralkomité. Men motståndet blef
med hvarje dag allt svagare oeh när
slutligen vår aflidne partivän J. M. Engström
efterträdde hr Linge var socialismen icke
blott den öfverlägsne segerherren på de
offentliga mötena utan äfven det numerärt
starkaste partiet inom fackföreningarne.

Socialdemokratin framgick här som
allestädes ur en väldig jäsningsprocess, hvari
de sociala och politiska förhållandena
indrogo breda lager af den arbetande klassen.
Genombrottet skedde så mycket snabbare
som de från borgarklassens initiativ här i
landet utgångna rörelserna haft föga
varaktighet och icke lyckats vinna en fast
organisationsgrund. De liberala
arbetareföreningarne voro redan så starkt uppblandade af
bourgeoiselement, att icke ens dess egna
ledare på allvar ansågo dem
representativa för den klass, hvars namn de buro.
Själfhjälpsrörelsen i den gamla meningen
med sin konstlade apparat af ringar,
arbetarebanker och konsumtionsföreningar
visade sig snart vara af reaktionär natur,
då den afsigtligt undansköt stridsfrågan
mellan kapital och arbete och inskränkte
sig till att bekämpa mellanhänderna i
stället för att rikta hufvudangreppet mot det
kapitalistiska öfverklassmonopolet. Och det
öde den Schultze-Delitschska klubben i
Preusen rönt, i det den brast för
socialdemokratins första anlopp, kunde endast
påskynda den Smithska ringrörelsehs
upplösning och förfall, hvarvid den
socialdemokratiska kritiken nog spelade ganska stor
rol. Den tredje och yngsta form
arbetarerörelsen, under den för-socialistiska
perioden iklädt sig, utgjorde här i Stockholm
en blandning af engelskt 
fackföreningsväsen och positivistiskt bildningssökeri. Om
denna riktning hade socialdembkraterna i
början att säga för mycket ondt och för
litet godt. Att räkna Anton Nyström med
bland socialisterna, låt vara de
»reformerande», vore att göra våld på språkbruket,
men han har utan allt tvifvel varit
socialismens omedvetne Johannes Döpare, som
röjt marken och framsläpat
byggnadsmaterialet åt sina efterträdare. Och om
positivismen icke såg dufvan, när den ledde
arbetaren till hans första politiska dop,
beror det väl därpå, att denna dufva var
röd och icke hvit.

Året 1886 var socialdemokratins
sturm-und-drang-period. Under vintern hade
alla gamla ledare tätt efter hvarandra
blifvit afrättade på Ladugårdslands-teatern,
och när våren kom, kunde
socialdemokratiska föreningen inviga den första röda
fanan under stor tillslutning och entusiastisk
stämning. Men i jubelropen ute vid
Liljeholmen hade blandat sig ett störande
missljud, som strax därpå skulle leda till den
första och lyckligtvis enda allvarliga
schismen inom partiet.

Aug. Palm, som ingalunda var
okänslig för maktens behag, fick snart emot sig
en opposition, dit Fr. Sterky, d:r A. F.
Åkerberg, Atterdag Wermelin, Hinke
Bergegren bland flere bemärkta partivänner
sällade sig. Det fans hos Palm och det
räknade honom ännu, kanske mer än förr, ett
visst drag af pariastrots äfven mot den
vetenskapliga bildningen och framför allt
mot den vårdade literära formen. »Af
och för proletärer» skulle partitidningen
redigeras, och om den icke desto mindre
snart nog började tala ur en värdigare ton,
var det säkerligen icke Palms skull. Det
Sterky'ska oppositionspartiet hade en rätt
blick på denna brist i Palms ledareskap ooh
dess önskan att uppdraga tidningens
redigering åt annan person var väl också
befogad. Men man gick för blindt på en
starkare motståndare, och schismen inom
föreningen slutade därmed, att Palm lät
utvotera sina vedersakare.

Denna tvedrägtens period var rik på
ungdomliga misstag men också på den
hänförelse och trosstyrka, hvaraf i regeln
endast ungdomen är mäktig. Om vi den
tiden fäktade mera blindt än nu, så
fäktade vi också mera ursinnigt, och detta
ursinne var af det slaget, som man sörjer
öfver att ha förlorat. Det var det
flammande bålets och den brinnande
kärlekens tid.

Oppositionen vann emellertid sitt
hufvudsyfte: partiorganets förvandling från
ett frispråkigt agitationsblad, till en
respektingivande tidning, därigenom att den
framtvang emot sig nya krafter, bland hvilka
Erik Nordman, undertecknad, K. M.
Ziesnitz m. fi. Den förstnämde förtjenar ett
särskildt blad i socialismens historia i
Sverige. Der var på Café International på
Svartmangatan han och jag första gången
träffades och vardt mötet ett varaktigt
föreningsband. Han var den förste
arbetareintelligens af högre ordning jag lärde känna,
och hans snabba utveckling från smithism
och positivism till lidelsefull
socialdemokrat förde öfver till oss skaror af yngre
och äldre arbetare.

Sedan schismen blifvit bilagd på ett möte
i Murarefackföreningens lokal, där
undertecknad och Hjalmar Branting första gången
möttes, på grund af förhållandena kanske
något misstrogna mot hvarandra, nedlades
oppositionsorganet Nya samhället, Branting
och jag blefvo medredaktörer i
Socialdemokraten, och någon tids lugn utveckling
inträdde, hvarunder partiet växte i styrka
både utåt och inåt. Lugnt gick det dock
icke till på det beryktade mötet i
Arbetareföreningens sal, där det kom till
handgripligheter mellan oss och de liberale
herrarne. Därifrån kommer jag ihåg ett par
hvassa ögon, som gnistrade mot mig af
ilska och förrådde lusten att ta till näfvarne,
när argumenten tröto. Dessa ögon
tillhörde F. O. Björkman, då en liberal stötta,
nu en af våra mest verksamme partivänner.

Genom denna och liknande bragder
fullbordade den liberala arbetareföreningen sin
politiska ruin, och hädanefter hör man
nästan aldrig talas om »den socialistiska klicken»,
utan det står fast för både anhängare och
motståndare, att socialdemokratin blifvit
ett med Stockholms arbetarerörelse.

***

Under den stora tullfejden, som
kulminerade i riksdagsupplösningen 1887 och
sedan slutade med det nya systemets seger
förmedels ett valknep, inträdde en viss
stagnation i rörelsen, och Socialdemokraten
hade nog af en redaktör. Då var det jag
som bröt ut, skakade hand med vänner
och ovänner och begaf mig på
upptäcktsresa efter nytt land. Jag tänkte först på
det unga Norrlands industri och handel,
men då greps jag af fruktan för de stora
svårigheterna och for i stället söderut. I
Malmö fann jag mitt stora arbetsfält — en
stad med modern storindustri och skarpa
klassmotsatser, en arbetaremassa, som genom
sin intelligens och sin storlek lätt och snabt
skulle kunna blifva en stark social makt,
och ett läge helt nära Europa, som skulle
komma att betyda mycket för
arbetarerörelsens utveckling. Dessutom voro
grundvalar för ett socialdemokratiskt parti här
redan lagda, dels genom Aug. Palm och
hans Folkvilja, dels på initiativ af arbetarne
själfva.

Jag begagnade mig listigt och likväl med
min bekanta hänsynslöshet af alla tillfällen
att drifva fram Arbetet och bullrade under
första året så hårdt, att massorna kommo
i rörelse, fackföreningarne växte ut till
förträffliga organisationer, Arbetet fick 3,000

abonnenter och jag aderton månaders
fängelse, hvarunder jag mådde ganska bra.

Sedan har det gått i jämn lunk där
nere. Organisationen utbreddes till alla
skånska och blèkingska städer, till
grufdistrikten, de stora järnvägsstationerna och
jordbruksarbetarne. Vi hade lyckan att få
hjälp af en man, som torde kunna
betraktas såsom vårt partis förnämsta agitatoriska
kraft bland oorganiserade massor, nämligen
F. V. Thorsson. Han, biträdd af N. H.
Rosberg, har redan hunnit göra ett
betydande arbete ute på den sydsvenska
landsbygden, om också frukterna af deras
verksamhet först efter den allmänna rösträttens
eröfrande komma att få sin stora politiska
betydelse.

När det svenska jordegarepartiet
lyckades tillrycka sig den lagstiftande makten
och genast införde den förhatliga
brödskatten, hade detta ett ögonblickligt
inflytande på arbetarerörelsen i hela landet,
ej minst i Skåne. Den tendens, som
alltid förefinnes hos unga och svaga
organisationer att, innan de ännu äro ens
tillnärmelsevis nog rustade, kasta sig med
entusiasm in i ett allmänt strejkkrig, blef
nu ytterligare stegrad genom de förhöjda
lifsmedelspriserna, och partiet hann under
ett par års tid knappast med något annat
än skafta medel till dessa kostbara
brottningar med en i regeln öfverlägsen fiende.
I dessa strejkers långa rad - ha vi dock
några, som inneburit något annat och mer
än det allmänna krafvet på högre lön. I
Stockholm kämpade t. ex. bageriarbetarne
för det gamla husbondeväldets afskaffande,
i Lomma gälde det uteslutande
föreningsrätten och i Norberg, den sista och största
af dessa massrörelser, var det en rest af
den gamla lifegenskapen, som arbetarne
ville stryka bort ur det svenska folkets
historia. Sådana yttringar i ett efterblifvet
land af den nya tolkandan vittna högt om de
socialdemokratiska idéernas snabba spridning.

Ett anmärkningsvärdt förhållande är,
att ingen sida af den svenska socialismens
historia färgats af blod. De beryktade
kravallerna i Juni 1890 voro af mera
gemytlig natur än det såg ut på afstånd,
ehuru ingen å andra sidan kan förneka, att
det endast var genom organisationernas
beundransvärda lugn och massornas respekt
för de af partiorganet anbefalda
förhållningsreglerna, som en blodig sammanstötning
med trupperna blef förhindrad. Och af
samma natur var ju de arbetslöses
demonstration i Stockholm i februari 1891. Dessa
båda episoder i rörelsens historia visa, att
socialdemokraterna, långt ifrån att vara
färdiga till revolt vid första bästa tillfälle, icke
ens af det brutalaste uppträdande från
polisens sida låta förleda sig till obetänksamma
upptåg med farliga töljder.

Denna anda af lugn förbidan under
arbete på organisationens utvidgning och
partiorganens spridning torde nu mera vara
allmän inom hela partiet. Den grupp af
unga hetlefrade entusiaster, som på vår
andra partikongress i Norrköping ville kasta
alla betänkligheter i sjön och löpa till storms
med ens, har redan fått svalka i blodet,
sedan det visat sig, att inga chancer finnas
för en våldsam kupp. Fastmer går partiets
politiska utveckling alltjämt i riktningen af
större tilltro till organisationens och den
allmänna rösträttens förmåga att utan för
mycken blodspillan aflyfta klassväldets ok,
när tiden är mogen. Och redan låta röster
bland bourgeoisin höra sig, hvilka gifvit
signal till nya, mera fredliga rörelser mot
socialdemokratin. Den socialistiska tanken
håller på att göra sitt genombrott inom de
socialt härskandes egen literatur, hvilket
icke betyder att den sociala treden är helt
nära, men att den stora sociala uppgörelsen
står för dörren. »För visso», säger en svensk
professor, »äro de fötter redan skönjbara,
som skola bära de herrskande klasserna ut».

Och det är våra fötter.




Säg icke allt hvad du vet, men vet alltid hvad du säger.M. Claudius.

Mången som verlden fördömer har begått handlingar som verlden
beundrar hos en annan.E. L. Bulwer.

Delad fröjd är dubbel fröjd, och delad smärta är half smärta.C. A. Tiedge.

När vi äro små, är det vår moder som vaggar oss; när vi bli
stora, är det hoppet.A. Dumas.




Husvill.

I blomman af min ungdoms dagar
Hvem är jag skyldig tacksamhet,
Om ej den gud, hvars milda lagar
Mig styrka skänkt och munterhet
Och öppnat världens fält för mig,
Där ali hans godhet röjer sig?
Sv. Ps. 348 v. 1.



Det var i slutet på april, då kvällar
och, nätter ännu äro betydligt kalla,
i alla händelser allt för kalla för att
en vistelse ute i det fria natten öfver skall
anses tillrådlig.

Vid 1/2 9-tiden på kvälln kommer en
partivän upp på byrån och frågar:

— Vill hr Tengdahl följa med ut, så
skall ni få se något rysligt?
— Ja, hvad är det fråga om?
— Jo, det är en husvill kvinna, som
går därborta i vattenledningsbärgen, med
sina barn, i den här kylan.
— Jo, det vill jag nog följa med och
se på. Men tror ni, att vi kan göra
något åt det?
— Ja, det är det man får se.

Vi följdes åt. Fram öfver Adolf
Fredriks kyrkogård, och Stora Badstugatan
utåt. Där var lif och rörelse på kvälln,
ty den gatan är öfre och Öfversta Norrs
särskilda handelsgata. Men ju längre vi
komma utåt, dess mindre blir trafiken och
sparsammare belysningen.

Vi möta blott en och annan 
hemvandrande arbetare eller arbeterska, som med
trötta steg sträfvar ut i utkanterna från
sina arbetsplatser i de andra stadsdelarne.

Vi vika af in på en tvärgata och upp
på Döbelnsgatan.

Mörk och hotande ligger den ännu
föga ordnade Vanadislunden framför oss
med sina brutna bärgskonturer, ofvan hvilka
vattenledningsreservoaren höjer sig som en
jättestor låda med snedskurna kanter.

Det är ditåt vi styra våra steg, förbi
polisstationens röda lykta, som spejar ut i
mörkret likt en det officiella samhällets,
»ordningens» yttersta säkerhets-utpost i denna
fattigdomens speciella stadsdel, vårt Sibirien.

På vägen ditut har min ledsagare
berättat kvinnans historia, den fattiges
vanliga: om ett lif utan några ljuspunkter,
ett släp utan återvändo, mycket arbete och
litet mat, dålig behandling på nästan alla
håll och kanter. Och så hvad som
närmast kunde angifvas som orsaken till
hennes utblottade läge: barnen hon hade att
slita för, ett par oäkta barn till på köpet!
Si det var det, som kom alla
välgörenhetskäringar att stänga sina dörrar för den
fattiga kvinnan, oaktat hennes lott kunde
vara alldeles nog svår ändå, då barnfäderna
rymt sin kos. Ty det var inte nog med
en karl hon haft, utan två, och det kunde
ju endast råga hennes syndamått i de
»rätttänkandes» ögon.

För en fjorton dar sen hade hon
blifvit husvill, hvarefter hon legat ett par
nätter på härbärget för kvinnor, Riddargatan
42, men där hade hon icke att betala för
sig längre, och dessutom får inte samma
individ ligga där mer än några få nätter
efter hvarandra. Sedan hade hon ett par
omgångar fått ligga hemma i min
följeslagares familj, men de hade inte ens

utrymme nog att härbärgera henne och
barnen, och inte hade de mera i matväg häller
än hvad de godt gjorde slut på själfva.
Hos »välgörenhetens ordnande» hade hon
blivit lofvad hjälp och skickad emellan flere
olika personer, senast till »systern» vid Adolf
Fredriks missionshydda, och där fick hon
naturligtvis inte bo, men väl ett löfte om
hyreshjälp — så snart hon själf skaffat sig rum!
Visserligen hade den fattiga kvinnan
invändt, att hon fick icke något rum utan
pängar att »ge på hand», men si det kunde
»syster» ingenting göra åt.

Samtalet mellan mig och min
följeslagare hade afstannat en stund — —

Himmel och hälvete!

Den fattiges lif saknar i regeln allt
innehåll — det fins blott två saker, som
kan ge det en tillstymmelse till ett
sådant: kärleken och arbetet för en idé.
Hänger man sig åt den förra och inte
precis vill afsäga sig all rätt att njuta lifvet,
är kvinna och får ett par »oäkta», så är man
utstött ur samhället — hänger man sig åt
det senare, så löper man en liknande risk,
vare sig man är man eller kvinna — —

Det där gick jag och tänkte på, då vi
kommit fram till »lunden».

Min ledsagare stannade.

— Här, sa' han, var det jag lämnade
henne, och hon lofvade stanna tills jag kom
igen. Hon måtte väl aldrig ha gått och
gjort sig och barna något illa!

Vi gingo vidare ett stycke. Överst på
kanten af en utsprängning tyckte jag mig
se något röra sig, men det var blott en
synvilla. Jag ser ner i samma
utsprängning — några famnar under den på
granitblock uppstaplade vägen — och får sikte
på något, som jag också tycker röra sig:
den där stora svarta klumpen därnere kan
vara modern med sina barn, som i
förtviflan kastat sig ner här!

Men slutligen uppdök för oss öfverst
på höjden af lunden något, som vi kunde
anta vara människor — en svart massa med
mänskliga konturer, som stodo där klara
och skarpa mot den kyliga nattluften och
som rörde sig mot oss i skumrasket.

Komna närmare urskilde vi kvinnans
bleka, tärda drag. Själen hade hon tagit
af sig och virat om det minsta barnet, som
låg i hennes famn och sof — sof i denna
sin omedvetenhet af världen, som det nog
snart skulle ryckas ur.

Plötsligt hördes ett litet anskri af det
andra barnet, som för att dölja sig för oss
höll modern i kjolen och nästan kröp in
i den — troligen den enda hon hade på
sig, eftersom kroppens linier framträdde så
tydligt, då blåsten svepte till!

— Asch, tyst nu vet ja, det är ju inte
något farligt!

Och vi hälsade på henne, och hon neg,
ödmjukt — så som endast den fattiga,
utstötta kvinnan kan göra det. — —

Och framför oss, nedanför oss ligger
vår stora småstad — i alla händelser en
god del af den. Fattigkvarteren närmast —
vi stå i jämnhöjd med takåsarna i
Sibiriekvarteren, som vända sina öppna framsidor
mot oss till de obebygda, ännu knapt
planlagda gatorna, som skola gå igenom
bärgknallarna. Rätt fram se vi i mörktet svaga
konturer af Johannis och några andra
kyrkor; på höger hand ha vi barnhuset — de
fina herrarnas »sparbank» — med riktiga
ljusfloder strömmande ut ur de trefna,
stora fönstren. Där nedanför, mellan oss
och barnhuset, slingrar sig Stora
Badstugatan krokiga fortsättning, den blifvande
Sveavägs-allén, i månfaldiga bukter,
markerade liksom å alla de andra gatorna af
gaslågornas båglinier, som likt
stakningslinier följa alla höjningar och sänkningar.
Och alldeles vid bärgets fot, tittande opp
mot detsamma med ett enda ljusöga —
troligen ur »systers» rum — ligger
trähuset-missionshyddan, dit en brant trätrappa
leder där uppifrån. I öfrigt längre bort,
tornande opp sig mot Brunkebärgsåsens
höjder, blott en stor svart massa af hus, det
ena höjande sig ötver det andra, liksom
kämpande om utsikten öfver till
fattigdomens dälder på andra sidan »Olyckan»,
Roslagstorg och Tegnérgatan — och ur
alla hus, från alla gator tusenden och åter
tusenden af ljussken likt en mängd ögon i
ett enda jättevidunders hufvud!

Det är en hänförande, en pittoresk syn
i sin sort, som det skulle vara en glädje
att njuta af, om vi inte just hade bredvid
oss ett det handgripligaste bevis på, under
hur olika förhållanden de olika
samhällsklasser, som dväljas inom dessa husmassor
vi se framför oss, framlefva sitt lif.
Därinne i de rikare stadsdelarne kasta sig en
liten procentsats af samhällets medlemmar
i all sköns lyx och öfverflöd, utan att
behöfva det allra ringaste bekymra sig
om, hur de skola få det att räcka till
allting, medan i fattigkvarteren massor af
människor bl. a. riskera att när som hälst
kastas på gatan — liksom nu denna kvinnan
— därför att de inte ha att betala hyran
med. Och dock stå massor af rum lediga,
äfven sedan de öfre 10,000 tillfredsstält
sin värkliga varulfshunger efter
bekvämlighet äfven i bostadsväg! — — 

Hvad ondt har hon väl gjort, denna
kvinna? Hon är ung och frisk och vill
arbeta och göra rätt för sig och de sina,
men hon kastas på gatan, därför, att hon
inte har pängar för tillfället.

Och nu går hon här, bokstafligen stäld
utanför det öfriga samhället, som en
lefvande, gripande anklagelse mot samhället
därinne, som så litet bekymrar sig om sina
lastdjur. — —

— Ni nödgas värkligen gå här och
ströfva? Har ni tänkt gå här hela natten?
vände vi oss till henné.

— Ja, i värsta fall. Det vore i så
fall inte den första.

— Men det går väl ändå inte an?
Om ni själf härdar ut, så är det inte
säkert, att barnen gör det. I allra värsta
fall får ni väl gå till polisen och be att få
ligga där öfver natten.

— Ja, jag har varit där och fått ligga
där en kväll, men då sa' man åt mäj, att
jag inte fick komma igen en kväll till, för
polisstation va' inge härbärge, sa' dom.

— Har ni inte försökt därnere? — vi
pekade på missionshyddan.

— Jo bevars. Men . . .

Och så berättade hon om det halfva
löftet om hyreshjälp och mente tro på, att
där var nog inte mycket att vänta i alla
fall.

— Men den där hyddan skall väl inte
vara bara för att predika guds ord i, för
det lefver ingen människa på, utan det skall
väl vara någon sorts välgörenhet också?
Vi försöka därnere — hela kyrksalen står
ju tom, vet ja'.

Nerkomna dit knackade vi på och
syster kom ut, öppnade och begrep genast,
hvad det var fråga om.

— Hör nu, här är en människa med
ett par barn, som vi anträffat här i
vattenledningsbärgen. Vill ni vara god och
härbärgera henne?

— Det kan jag rakt af inte. Jag har
inte mera rum än där jag ligger själf. Och
för rästen så har hon ju varit här förut
och jag har sagt henne, att så snart hon
får rum . . .

— Det där har jag redan hört talas
om. Men det hjälper ju henne inte i natt

— Ja, jag har ingenstans att lägga
henne!

— Men hela kyrksaln står ju tom! Där
kan ni ju lägga henne?

— Kyrksaln? Nej, det kommer aldrig
på fråga, den är till att predika i och den
får icke användas till något annat utan
styrelsens medgifvande.

— Jag tänkte, att den här
missionshyddan var afsedd för någon sorts
välgörenhet.

— Inte alldeles. Vi samla de fattiga
här och hålla predikningar för dem.

— Det kan ju vara godt och väl, som
ni tror, men om di har hufvet fullt af
predikningar, men magen är tom och di
får gå ute och drifva om nätterna för att
di inte har nånstans att bo, så är det lika
illa ändå, det.

— Jaja, jaja, men styrelsen har sagt
ifrån . . . . . . ., stod hon där och skrufva.

— Hör nu, var ni så snäll och ge fan
i styrelsen — jag kunde icke låta bli att
bli arg! — och tag in människan till er
och lägg henne hvar ni kan. Bara hon
får vara under tak, så är det väl i alla fall
bättre än att gå ute.

— Ja, jag får väl låta henne sitta på
en stol i köket, då. — — Kan jag få lof
att veta, hvem det är som lämnar henne?

— Lämnar henne? —ja, jag har inte
vidare att skaffa med henne än att jag
och S—n . . .

— Ja, jag känner visst igen hr S—n.

— ... att jag och S—n här tagit reda
på henne i bärgen. Här är för öfrigt mitt
visitkort.

Systern kastade en hastig blick på
kortet och skyndade sig att taga in kvinnan
med barnen och få igen dörrn efter dem.

***

Följande dagen uppsökte vi kvinnan
hos vår partiväns familj och lånade henne
några kronor till handpängar på ett rum.
Sen fick hon snart rum, och arbete med,
och vi vet inte, om hon ens behöfde
anlita välgörenhetens hyreshjälp. Och om
fjorton dar fick vi våra pängar igen med
många tacksägelser.

Så att »di fattiga» äro inte så dåliga
människor som hvad välgörenheten söker
göra troligt med sina röfvarhistorier om
yrkestiggeriet.

Sen har vi inte sett till kvinnan, men
vi ha sport att hon sträfvar som förut och
gör hvar man rätt. Utan välgörenhetshjälp,
förmodligen.

Knut Tengdahl.




Att tillstå att man tagit fel är ju endast att erkänna att man i
dag är klokare än i går.J. K. Lavater.

Fördärfva aldrig din ära och fröjd med sorg för en enda din
ringaste like.W. Wortswoth.

Det gifves i menniskans lif ögonblick, som uppväga år af
hvardaglig erfarenhet.Israel Hvarser.

Att förebrå en olycklig är att slå en sjuk.N. Rosenmüller.






Själslifvets hemligheter och den nyaste vetenskapliga forskningen.
Af
A. F. Åkerberg.



Många menniskor — företrädesvis
sådana, som vilja gälla för
upplysta och fördomsfria — förakta
drömmarne och anse dem betydelselösa. De
hålla sig blott till det faktum, att de
hvarje morgon vakna från en mer eller
mindre oredig och osammanhängande
dröm. Men det fins ju äfven
betydelsefulla och sammanhängande drömmar
samt sådana, i hvilka ett fjärrskådande
eller ett förutseende af framtida
händelser eger rum. Må så vara, säger man,
men sådana drömmar — i synnerhet de
båda sistnämda slagen — äro alltför
sällsynta, för att man på dem skulle
kunna bygga några slutsatser angående
drömlifvets natur. Ja, de äro sällsynta,
men dock icke så sällsynta, som man
vanligen föreställer sig. Få menniskor
torde finnas, som icke kunna erinra sig,
att de åtminstone någon gång i sitt lif
haft en betydelsefull eller förebådande
dröm. Att sådana drömmar äro
jämförelsevis sällsynta, beror väl derpå, att
vi i regeln blott ihågkomma våra
drömmar under den lättare sömnen, hvilka
äro alltför mycket uppblandade med
erinringar från det vakna tillståndet och
med halfvakna förnimmelser genom de
yttre sinnena för att kunna förete någon
enhet. Sannolikt drömma vi hvarje natt
betydelsefulla drömmar, men som vi vid
uppvaknandet glömt, så när som på ett
och annat fragment då och då.

Men då man efter uppvaknandet icke
kommer ihåg, hvad man drömt under

den djupare sömnen, huru kunna vi då
veta, om menniskan under denna sömn
har några föreställningar alis? torde
någon här fråga. Jo, det fins verkligen
ett sätt att komma till klarhet i denna
sak. Det gifves en sömn, under hvilken
den sofvande kan sättas i rapport med en
utanförstående person och måste för
denna omtala sina föreställningar och
intryck, en sömn som derför är egnad
att i en oberäknelig grad sprida ljus
öfver drömlifvet och komplettera den
lucka i vår kunskap derom,
hvilken förorsakas af erinringslösheten
vid uppvaknandet. Detta
sömntillstånd är den så kallade
somnambulismen,Namnet är oegentligt, ty ordet somnambulism
skulle enligt sin härledning (af latinska ordet
somnum, sömn, och ambulare, vandra) betyda
sömnvandring eller gående i sömnen, men dess
användning i ofvannämda betydelse har vunnit häfd i
språket. som stundom framträder
själfmant, men vanligen framkallas genom
hypnotisk behandling, d. v. s. så,
att personen söfves genom att en annan
koncentrerar sin vilja på att han skall
somna (denna viljeakt kan understödjas
af olika medel, vissa strykningar,
fixerande med blicken från hypnotisörens
sida m. m.). Nästan alla menniskor
kunna genom sådan behandling påverkas
så, att de komma i ett slags domning.
Ungefär en bland tio kan verkligen
söfvas. Bland dem, som kunna söfvas,
äro åter några, som kunna blifva
klarseende (clairvoyanta)Clairvoyance uttalas klärvoajangs och
clairvoyant klärvoajangt. d. v. s. hos hvilka
verkliga, af de kända sinnenna
oberoende förnimmelser af verlden framträda.

Ett par exempel på klarseende
(clairvoyance) må här anföras.
Regementsläkaren doktor Alfr. Backman i Kalmar, väl 
bekant inom vårt land och numera äfven i
utlandet genom flere märkvärdiga
experiment af detta slag, anstälde den 20 juni
1888 kl. 11 f. m. i sitt rum i
regementets militärlasarett försök med
fjortonåriga flickan Anna Samuelsson från
Hultsfreds järnvägsstation i närvaro af
tre officerare vid Kalmar regemente —
kaptén O. Ahlgren, löjtnant E. Hagéus,
underlöjtnant A. Meyerson — och
intendenturvaktmästaren C. E. Ericsson.
Sedan doktorn befalt flickan att tillsluta
ögonen men ej somna, utan förblifva
vaken, bad han henne säga, hur många
slantar funnos i hr Ericssons portmonnä.
»Fem», svarade hon, och då man såg
efter, befans detta riktigt, ehuru hvarken
dr Backman eller hr Ericsson själf haft
reda på deras antal. Derefter bad han
flickan andligen förflytta sig till hr E:s
bostad. Hon beskref rummet, uppgaf att det
låg till höger i förstugan och sade, att en
man satt i hr Ericssons rum och skref, och
att denne man var en tjenare vid
intendenturen. På doktor B:s fråga, hvad
det var han skref, svarade hon först, att
hon icke kunde se det; men då han
bad henne att se riktigt efter, förklarade
hon, att det var siffror, han skref.
Vidare sade hon, att på väggen; hängde
kläder och en lång, grof käpp, samt att
den skrifvande mannen gick ut för att
begifva sig till kasernen. De nämda
vittnena följde derefter dr B. till hr
Ericssons bostad, der allt befans såsom
flickan beskrifvit, utom att hr Ericssons
rum låg till venster i förstugan (Anna
Samuelsson såg i clairvoyant tillstånd



alltid till venster hvad som låg till höger
och tvärtom, hvilket är en hos
clairvoyanter mycket vanlig företeelse; det
är som om de skulle se ett slags
spegelbild af föremålen). Intendenturtjenaren
hade verkligen varit i rummet, der han
sutit och skrifvit upp siffertal, samt
derefter aflägsnat sig och gått till kasernen.
På väggen hängde kläder och ett en och
en half meter långt metspö.

De ofvannämda vittnena ha intygat
allt detta i ett med deras namn
undertecknadt protokoll, hvilket i tysk
öfversättning är infördt i Augustihäftet för
1889 af tidskriften Sphinx.

Vid ett annat försök, som dr
Backman anstälde med samma flicka,
likaledes på Kalmar regementes exercisplats,
bad han henne se efter hvad som
försiggick i hans hem i Kalmar. Hon såg
der en ung flicka, fröken H. W.,
hvilken han på beskrifning igenkände såsom
en bekant till hans hustru. Strax
derefter såg hon fru Backman gå ut. Samma
dag, den 19 juni 1888, skref fru B. till
sin man: »Jag gick ut kl. half 12 för
att köpa någonting hos Elfbergs . . .
Några minuter förut hade jag talat med
H. W. i telefon.» För Anna
Samuelsson — då hon med sin andliga syn
skådade in i dr B:s hem — hade
telefonsamtalet mellan fru B. och fröken H. W.
framtrollat äfven den senares bild. En
redogörelse för detta experiment finnes
införd i tidskriften Proceedings of the
British Society for Psychical Research
(Britiska samfundets för psykisk
forskning handlingar) band VII s. 201 och
i 11:te häftet af Svensk Tidskrift för
i år.

Ett fall af clairvoyance, som är 
synnerligen märkvärdigt, emedan det
företer så många detaljer; som kunde
kontrolleras, är ett hvilket iakttagits och
antecknats af generaldirektören för
lotsverket kommendör Herman Ankarcrona,
hvilkens berättelse derom är införd i
engelska samfundets för psykisk
forskning Proceedings (band VIII, afdelning
XXII) och i Svensk Tidskrifts 11 häfte
år 1892. Dess innehåll är i korthet
följande:

Hr Ankarcrona företog i slutet af
September 1888 en tjensteresa längs
kusten vid Vestervik för att
inspektera några nyuppförda fyrar. Han
gick i Oscarshamn ombord på
lotsångaren »Kalmar». Utom besättningen
funnos jämte honom själf ombord endast
lotskaptenen baron von Rosen, dennes
fru och en ung tjenstflicka vid namn
Alma Rådberg. I närheten af
Vestervik sammanträffade de med lotskaptenen
Smith från Norrköping. Då fartyget
låg för ankar i en vik på kusten,
företog sig baron v. R. att, på hr A:s
begäran och med hennes eget
medgifvande, hypnotisera Alma Rådberg, som
i en ovanlig grad egde förmågan af
clairvoyance. Då han bragt henne till
sömn, bad honom hr A. tillsäga henne
att andligen förflytta sig till hans hem
i Stockholm och se efter hvad de der
hade för sig.

På de af baron v. R. framstälda
frågorna förklarade Alma, att hon såg »ett
litet rum med mycket, mycket mörka
tapeter med guld på», »ett fönster»,
»två taflor», af hvilka »den ena
föreställer ett landskap, den andra ett
sjöstycke» och »åtskilliga andra taflor»,
»på ena väggen ett fruntimmersporträtt




i olja», »på golfvet en matta, som icke
täcker hela golfvet, på mattan ett bord,
på bordet en lampa, bredvid bordet en
stol, och på den stolen sitter fru A.»
På tillfrågan, hvad fru A. gjorde,
svarade Alma, att det var »Dagbladet» hon
läste och — efter uppmaning att se
nogare efter — att det var »Svenska»
Dagbladet, hvilket instämde med
verkliga förhållandet. På tillfrågan, huru fru
A. var klädd, sade hon: »I svart, lifvet
är af faconeradt tyg.» Derefter beskref
hon den bredvid belägna salongen med
tre fönster och mycket möbler, två
chäslonger, två stora bord och flere små,
stora, bruna draperier för dörrarne af
samma slag som möbeltyget, dubbla
fönstergardiner med breda spetsar. På
bordet var »fullt med småsaker».
Vidare såg hon i rummet en präktig
ljuskrona, på väggen »ett stort landskap»,
på ena väggen ett ovanligt draperi af
plysch med en bred, förgyld kornisch.
Hon sade sig äfven se två mycket vackra
vaser.

Allt detta öfverensstämde på det
nogaste med verkligheten. Blott 
uppgifterna om de två vaserna och den
förgylda kornischen berodde på en
missuppfattning. De två vaserna skulle
sannolikt vara, förklarar kommendör A.,
två armstakar af porslin, och kornischen
är blott oljemålad, »men sedd i viss
dager ser den ut som förgyld». Vid
fjärrskådandet såväl som vid det
vanliga seendet, kan naturligtvis misstag på
eller missuppfattning af hvad man ser
förekomma. Någonting, som hr A. vid
tillfället trodde vara ett misstag af
clairvoyanten, men som icke var det, var,
att hon, tillfrågad om ljuskronan var
öfvertäckt med tyg, svarade nej. Hr A.
erfor sedan af sin fru, att
tygöfverdraget på ljuskronan samma dag hade
borttagits.

Vidare berättade Alma, att fru A.
samma dag varit borta hos en bekant
familj, hvilken hr A. på beskrifning
igenkände. Frun var mörk med bruna
ögon; herrn var officer och var ljus,
och deras barn var två månader
gammalt, sade hon. Äfven dessa detaljer
fick hr A. genom sin fru fullständigt
bekräftade.

Den måhända märkvärdigaste bland
alla tiders somnambuler var en tysk
kvinna i detta århundrade, fru Friederike
Hauffe (sierskan från Prevorst), f. 1801,
död 1829. Somnambulismen framträdde
hos henne i samband med en sjukdom,
af hvilken hon led under sina sju sista
lefnadsår (1822 — 29). I somnambult
tillstånd blef hon clairvoyant, så att hon
kunde förnimma och beskrifva nerverna
i sin egen kropp och deras förgrening,
sin sjukdom och de medel, hon borde
använda, samt äfven andras sjukdomar
och deras botemedel. Hon kunde på
afstånd förnimma eldsvådor,
öfversvämningar, malmgångar och källådror i
jorden m. m. samt göra förutsägelser, hvilka
af utgången bekräftades. Hennes lefnad
har blifvit skildrad af läkaren Justinus
Kerner, under hvilkens vård hon en tid
befann sig.»Justinus Kerner: Die Seherin von Prevorst,
6:te Auflage, Stuttgart 1892.» En svensk
öfversättning af en äldre upplaga af boken utkom för
många år sedan under titeln »Andeskåderskan från
Prevorst».

Ett af de märkvärdigaste exemplen
på clairvoyance i vaket tillstånd är den




bekanta händelsen med den svenske
siaren Emanuel Svedenborg, då han
Göteborg (sommaren 1759) hade för
nimmelse af och genast för ett talrikt
sällskap beskref — på ett sätt som
sedermera fullkomligt bekräftade sig —
en eldsvåda, som samtidigt inträffade
på Södermalm i Stockholm.

En egendomlig art af clairvoyance
är den s. k. psykometrien, der mediet
genom att hålla i handen eller mot
pannan ett bref eller annat föremål får en
förnimmelse af den persons utseende,
karakter, tankar eller omgifning, som
skrifvit brefvet eller haft föremålet i sin
ego. Den 11 februari i år på aftonen
var jag i tillfälle att bevittna ett
synnerligen märkvärdigt fall af detta slag. Det
var i en familj här i Stockholm. Ett
fruntimmer — jag vill kalla henne fru
X. — i hög grad utrustad med denna
förmåga, var der såsom gäst. Jag hade
tagit med mig ett bref från en vän i
Hamburg, hr H. Fru X. höll brefvet
för pannan utan att ha fått läsa det och
tillslöt ögonen. Hon sade sig se en
man sitta vid ett bord och skrifva. Hon
beskref hans utseende — mörk, hög
panna, mörka mustascher m. m. — samt
hans skaplynne och själsriktning —
ofantligt liflig, godmodig, ideelt anlagd — allt,
som det föreföll mig, riktigt. Men för
att förvissa mig om, huruvida hennes vision
fullt öfverensstämde med verkligheten,
lade jag — så snart hon slutat — fram
för henne hans fotografikort jemte sju
andra fotografier och frågade henne,
hvilketdera kortet var dens porträtt, som
hon nyss tyckt sig se. Hon pekade
ögonblickligt på det rätta kortet.

Men det gifves äfven en af våra
kända sinnen oberoende förbindelse eller
vexelverkan mellan personer —
företrädesvis sådana, som till hvarandra stå i
ett sympatiskt förhållande — så att den
ene stundom, i synnerhet i något kritiskt
ögonblick af sitt lif, kan, afsigtligt eller
oafsigtligt, meddela den andre ett
intryck af hvad som just då vederfares
honom eller af hvad han tänker eller
gör, eller så att båda samtidigt tänka
på eller drömma om ett och detsamma.
Detta kallas telepati.Af tele, på afstånd, och pathos, kännande. Hit höra döende
personers uppenbarelse i dödsstunden för
en vän eller anförvandt. En hr ***
(boende i Stockholm) vaknade en natt
vid att han hörde sitt namn ropas med
sin i utlandet varande broders röst.
Hans hustru hörde det likaledes. Dörren
till rummet hade gått upp, oaktadt den
på aftonen blifvit låst. Följande dag
erhöll hr *** telegram om sin broders
död, hvilken inträffat i samma ögonblick
som han och hans hustru haft den nämda
förnimmelsen.

I närmaste samband med
somnambulismen — för så vidt den framkallas
genom hypnotisering — står
suggestionen.Latin suggestio, ingifvande, intalande. d. v. s. den inverkan, medels
hvilken hypnotisören kan bibringa
försökspersonen vissa föreställningar eller nödga
honom till vissa handlingar. Redan
sjelfva söfvandet sker genom en
suggestion i alla de fall, der sömnen hos
försökspersonen icke framkallas genom
uppmärksamhetens spännande på ett
enda föremål (t. ex. genom stirrande på
en glaskula), utan genom en viljeakt
hos hypnotisören. Till de märkvärdigaste
suggestioner höra de, medels hvilka




kroppsliga förändringar hos
försökspersonen framkallas (stigmatisering). Ett
experiment af denna art var det, som
Sveriges främste hypnotisör, medicine
doktor Wetterstrand, för ett par år sedan
anstälde med en af honom medels
hypnotism för fallandesot fullständigt botad
nittonårig yngling (Larsson). Dr W.
söfde ynglingen, bibringade honom
genom tillsägelse den föreställningen, att
hett lack dröps på hans arm och att
en brännblåsa derigenom skulle uppstå.
En upphöjning på huden liknande en
brännblåsa uppstod verkligen, men lade
sig snart åter. Vid försökets förnyande
uppstod en fullt utbildad brännblåsa.
Försöket kontrollerades af ett antal
medlemmar af Svenska samfundet för
psykisk forskning, hvilka i åtta omgångar,
två och två, höllo vakt hos den sofvande
från det ögonblick suggestionen gafs
och ända till dess
stigmatiseringsfenomenet inträffade.

Samtliga dessa företeelser — dröm,
somnambulism, telepati, suggestion —
och äfven automatisk skrifning, tunga
föremåls sättande i rörelse utan beröring
och andra sådana företeelser, som af
många i våra dagar betraktas såsom
härrörande från utommenskliga
intelligensers (andars) inverkan, ha på den
senaste tiden gjorts till föremål för
vetenskapliga undersökningar af för detta
ändamål bildade samfund. Det
förnämsta bland dessa är det Britiska
samfundet för psykisk forskning.

För den svenska allmänheten
framstäldes de hittillsvarande resultaten af
denna forskning för första gången af dr
Carl v. Bergen i hans föreläsningar öfver
»Själslifvet i ny belysning» (den 12, 15
19, 22, 26 och 29 januari 1887). Han
tog ock initiativet till bildande af ett
svenskt samfund för psykisk forskning
(år 1889). Inom detta samfund finnas
följande sektioner: en för hypnotism och
somnambulism, en för telepati, en för
spiritism och occultism. I programmet
är äfven upptaget en literär sektion, som
skall sysselsätta sig med att taga reda
på och sofra berättelserna om psykiska
företeelser i förflutna tider, men denna
har ännu icke trädt i verksamhet.

Vi vilja nu i korthet söka besvara
frågan: hvart leder oss denna forskning,
och hvilken betydelse har hon?

Den vetenskapliga forskningen
angående sinnesförnimmelserna har till fullo
ådagalagt, att verlden, sådan vi uppfatta
henne — den för våra sinnen gifna
verldsbilden i tid och rum — icke är
det verkliga alltet, icke ting i sig, utan
blott företeelse. Vi hafva icke sinnen
för tingens alla egenskaper, och hvarje
vårt sinnes förnimmelseförmåga inom
sitt särskilda område är strängt
begränsad. Icke alla luftdallringar förnimma vi
såsom ljud, icke alla eterdallringar såsom
ljus, utan endast dem, som ligga
emellan vissa maxima och minima af
hastighet. I sjelfva verket förnimma vi
endast de sätt, på hvilka våra sinnesorgan
reagera mot de intryck, de emottaga
från den omgifvande verlden.

Om så är, måste vi stå i mycket
flere relationer till alltet än vi genom
våra fem sinnen få vetskap om.
Drömlifvets och somnambulismens företeelser
bekräfta detta. Intryck, som under vårt
vakna tillstånd förblifva omedvetna,
emedan de neutraliseras af de starkare
intryck, vi erhålla genom våra sinnen,



framträda medvetna, när sinnena slumra
eller uppmärksamheten drages ifrån de
förnimmelser, vi genom dem erhålla,
likasom vi icke se stjernorna förrän
solen gått ned, ehuru de lysa både dag
och natt. Icke får en menniska
plötsligen en förmåga af intryck, af det
aflägsna eller det tillkommande derigenom,
att hon blifvit söfd af en hypnotisör.
Mellan ett sådant söfvande och
förmågan af sådana intryck finnes icke något
orsakssammanhang. I hvarje ögonblick
af sitt lif erhåller hvarje menniska
sådana intryck, men endast under vissa
abnorma tillstånd, då hennes förbindelse
med verlden genom de yttre sinnena
är afbruten, te de sig såsom
medvetna.

Likasom den bild af verlden, vi genom
våra sinnen erhålla, icke är tinget i sig,
så är vår i sjelfmedvetandet gifna
personlighet icke jaget i sig. Den
ojemförligt största delen af vårt själslifs
innehåll kommer nämligen i vårt normala
tillstånd ej till medvetenhet.
Gränslinien mellan den medvetna och den
omedvetna delen af vårt själslif
(medvetandets tröskel) är till en viss grad
rörlig. Endast i vissa abnorma tillstånd
träda en del, annars både för oss sjelfva
och andra dolda, förnimmelser ofvanom
denna gränslinie och blifva medvetna.

Ur det somnambula tillståndet,
likasom öfver hufvud ur den djupare
sömnen, vaknar man i regeln utan erinring
af hvad man derunder erfarit, och
medvetandets tråd anknyter sig till hvad
som passerat näst före insomnandet.
Deremot erinrar sig somnambulen under
sin sömn sina erfarenheter under
föregående liknande tillstånd, likasom man
stundom under den vanliga drömmen
erinrar sig föregående drömmar, hvilka
man under det vakna tillståndet hade
glömt. Hvad som konstituerar
medvetandet af personlig identitet är
erinringsförmågan. På grund af ofvannämda
fakta kunna vi derför i viss mening tala
om tvänne personer i vårt jag, som
skiftevis uppträda — i vakandet och i
sömnen — och som vika undan för
hvarandra likasom natt och dag. Den
ena af dem är bärare af vårt sinliga
medvetande, den andra af det
medvetande, som röjer sig i det dolda
själslifvets yttringar. Jagets delning i dessa
båda personligheter är naturligtvis
endast skenbar; den är ett slags andlig
synvilla, som beror på vårt sinliga med
vetandes begränsning.

Detta leder till ett nödigt
beriktigande af de gängse föreställningarne om
det medvetna och det omedvetna
själslifvet, om glömmande och återerinrande.
I sjelfva verket ligger det en logisk
motsägelse, en orimlighet i att tala om
omedvetna föreställningar eller om att
föreställningarna blifva omedvetna, när
de glömmas, och åter medvetna, när de
erinras. Vid glömmandet är det icke
föreställningen som blir omedveten, utan
den ena personen i vårt jag som blir
omedveten med afseende på denna
föreställning. Både glömmandet och
erinrandet ega endast rum för det sinliga
medvetadet och bero »endast på den
ständiga rörligheten af den der
gränslinien mellan de båda personerna i det
menskliga jaget».Du Prel: det dolda själslifvet eller Mystikens
filosofi. Hvad som är glömdt
är endast gömdt i det öfversinliga 



medvetandet. Vid återerinrandet upptages
det åter i det sinliga medvetandet.

Drömlifvets och somnambulismens
företeelser leda oss med nödvändighet
till öfvertygelsen om, att menniskan
endast med en del af sitt väsende är
försänkt i denna jordiska tingens ordning,
och att hon till sitt innersta väsende
tillhör en öfversinlig verld. Men dessa
båda verldar — likasom de båda personerna 
i vårt jag — skiljas blott af
medvetandets tröskel. Motsatsen dem
emellan är blott, så att säga, en optisk
villa. De äro i sjelfva verket blott olika
vyer af en och samma verld.

I somnambult tillstånd — och äfven
stundom i den vanliga drömmen —
framträder ett medvetande af kroppens
organiska förrättningar, hvilka annars ej
äro åtföljda af något medvetande; och
den hypnotiska suggestionen företer i
sina resultat många exempel på
föreställningens och viljans makt att
åstadkomma förändringar hos kroppen. Allt
detta, betraktadt i sitt sammandrag,
visar, att den organiserande eller kroppen
danande och utvecklande kraften och
förnimmandet eller medvetandet blott
äro olika sidor af en och samma kraft,
eller, med andra ord, att själen är både
organiserande kraft och medvetande, och
att endast den ofvannämda
inskränkningen eller begränsningen i menniskans
uppfattning af sig sjelf och verlden gör,
att dessa båda sidor af själens lif och
verksamhet te sig såsom skilda. Den
kraft, som danat och utvecklat oss från
det första lifsfröet är densamma som
vårt sjelfmedvetna, förnimmande och
viljande jag. Vår kropp är blott en
produkt af denna kraft, och kroppens
upplösning i döden kan icke
tillintetgöra den organiserande och förninimande
kraften sjelf, hvilken efteråt likaväl som
förut förblifver både organiserande eller
skapande och förnimmande.

Om vi icke kunna öfverskåda
området för lif och sjelfmedvetande i
naturen — och af det hittills sagda är
klart, att vi ej kunna det — då ligger
det ej heller utom möjligheternas
område, att suggestion eller
tankeöverföring kan ega rum från
utommenskliga intelligenser eller andar till menniskor,
och då är det förvisso oriktigt att på
förhand — utan undersökning af fakta
— förneka att s. k. automatisk skrifning
kan bero på en sådan suggestion eller
tankeöfverföring från den öfversinliga
verlden. Om själen icke blott är
föreställande eller tänkande, utan tillika
äfven organiserande och formbildande
kraft, kroppens lifsprincip och; såsom
sådan har uti sig grundanlaget till
kroppslighet, så är det äfvenså oriktigt att
på förhand förneka s. k. materialisationer
eller andars framträdande för tillfället i
en öfvergående kroppslig gestalt! Här,
såväl som i alla liknande fall, måste
man i första rummet undersöka hvad
som är verkligen faktiskt. Sedan må
försöken till förklaring komma. Om ett
faktum visar sig verkligt, hvilket enligt
en rådande teori skulle vara omöjligt,
må då teorien maka åt sig. Men på
de spiritistiska företeelserna vill jag dock
för tillfället icke inlåta mig. Utrymmet
medgifver det icke. Och företeelserna
at somnabulism och clairvoyance
innebära i och för sig en tillräcklig
vederläggning såväl af den föråldrade
dualistiska själslära, hvilken betraktar 




själ och kropp såsom tvänne på ett yttre sätt
sammanfogade beståndsdelar af
menniskan, som af den materialistiska
åskådning, hvilken menar sig bringa enhet i
uppfattningen af menniskan genom att
helt enkelt bortförklara hela den
andliga sidan af hennes väsende eller
härleda densamma från den kroppsliga.

Tron på ett tillkommande lif är
nödvändig för utvecklingen af menniskans
högsta anlag, nödvändig för att göra
detta lifvet värdt att lefva. Allt hvad
som är störst och bäst hos oss kommer
ej till mognad under ett lif. Hvartill
skulle det då tjena att arbeta på dess
utveckling, om »detta lifvet är det enda
lif, vi hafva». Äfven det ädlaste träd
gör man sig ej mödan att odla, om
ingen utsigt finnes, att det skall blomma
och bära frukt. Mensklighetens lif och
utveckling — stordåden i den menskliga
odlingens tjenst så väl som de obemärkta
ädla sträfvandena och uppoffringarna —
kunna ej förstås, om den enskildes lif
är blott en osjälfständig bråkdel af
slägtets och ytterst blott afser att främja
de sista generationernas jordiska lycka.
Utan att menniskan känner, att hon har
sitt ändamål i sig själf och dermed
äfven att hvarje menniska har sitt
ändamål i sig sjelf, är ali kärlek till
menniskor en obegriplig själfmotsägelse.
— Ingen, som verkligt älskar någon
menniska, kan vara tillfredsstäld med
någonting mindre än ett evigt lif.
Tviflet på ett sådant verkar förslöande,
nedtryckande och dödande såväl på all
människans sträfvan att utveckla sin
egen andliga personlighet, som på alla
sympatiska känslor, och i och med det
samma afskär det lifsnerven på hela
den menskliga utvecklingen. Men
vetenskapen har vederlagt odödlighetstron,
säga många i våra dagar.

Fins det verkligen en sådan
motsägelse mellan våra djupaste andliga
behof och den faktiska verkligheten? Den
nutida psykiska forskningen visar, att
så icke är förhållandet. Hon nedslår
de vetenskapliga hypoteser, som gifvit
stöd åt den materialistiska
verldsåskådningen. Hon undanrödjer de förmenta
vetenskapliga hindren och stötestenarne
för tron, hoppet och kärleken. Deri
ligger denna forsknings omätliga
praktiska betydelse.




Kunskap liknar verldshafvet; ju längre man kommer ut på det,
ju vidare blir horisonten och ju mindre känner man sig vara.Karl Bernhard.

Det finnes hvarken slump eller underverk, endast af lagar bestämda
fenomen.De Souvencel.

Ihärdighet och öfning ersätter slumrande naturanlag. Tålamod
och flit försätta berg.W. Penn.

Den vidskepelse i hvilken vi äro uppfostrade, förlorar ej sin makt
öfver oss, äfven om vi ej gilla den. De äro ej alla fria, som hånle
åt kedjorna.G. E. Lessing.

Älska ej lifvet, hata det ej häller; men medan du lefver, lef väl.John Milton.

Fördomarne förvandla sjelfva solljuset till egyptiskt mörker.C. H. Spurgeon.

Sök att rätta hos dig sjelf det som misshagar dig hos andra.N. Rosenmüller.

Intet stort verk har någonsin varit ett hastverk.

Den största njutning, som icke medför någon afsmak, är hvilan
efter arbetet.Kant.






“Den som icke försakar.“
En bild ur verkligheten
af
Viktor E. Lennstrand
———


Vid midsommardansen på Björkvik sågo
de hvarandra första gången.
Bådas föräldrar voro fiskare. Nu
tjenade hon hos tulluppsyningsman
Westerbom på Slangön. Han var hemma och
hjelpte far, fiskaren Markus Ström, som
också var torpare till bruket, under hvilket
han lydde.

Och nu på dansen gick det lustigt till.

Hennes smidiga och mjuka figur,
hennes rena ansigtslinier, hennes skälmska
leende och glada, frimodiga blickar, hennes
okonstlade naturliga sätt och den
frispråkighet, som utmärker flickor af hennes kynne,
gjorde, att pojkarne gerna ville vara
tillsammans med henne, och nu i dansen
var hon, ehuru flera »bättre» flickor
också voro der, dock mest upptagen. Den
blå- och rödrutiga sidenhalsduken låg i
gredelinglänsande veck kring halsen, så att
de svarta väl upplagda rika hårflätorna
glänste bara. Hennes barm häfdes af,
svällande lifsfröjd — hon var varm och
trött, men fick ej andas ut.

Med Johan Ström gick hon för femte
gången i dansen, och när de andra slogo
armen om hennes midja och skämtade
och pratade med henne, var det Johan,
som om endast han borde ega denna
rättighet.

Lisen hade också gifvit honom blickar
och ord, hvaraf han trodde sig kunna
döma, att hon icke tyckte illa om honom.

Så voro de under sång, dans och glam
tillsammans, tills solen gick upp, då
ungdomen ändtligen började skingra sig.

Några hade redan gått. Andra dröjde
väl ännu en stund. Men Johan följde
Lisen vägen hem. Tysta, halft förlägna
gingo de nu vid hvarandras sida, endast
då och då brytande tystnaden med en
likgiltig fråga eller en dum reflexion.

Rätt länge dröjde det sedan, innan de
åter träffades. Till Slangön, der
Westerboms bodde, var det nära en mil från
Björkvik. Och han hade ej något
egentligt ärende dit. Men Lisen var i hans
tankar dag och natt.

Hon visste ej riktigt, hvad hon skulle
tro. Visst hade Johan varit artig och
vänlig mot henne, men det var ju ingenting
att lita på och de hade icke lofvat
hvarandra trohet.

En dag i slutet af augusti skulle det
bli auktion der på ön efter lotsen Holm.
Och der skulle nu en mängd fiskredskap
också gå.

Ja, Johan sade till farsgubben, att de väl
ändå borde dit, för att se, om icke något
funnes, som de kunde få för billigt pris.
Deras skotar och nät voro skrala och
söndriga och de tarfvade alltför väl nya eller
åtminstone några, som voro bättre än dem,
de nu hade så mycket knop med.

Och så bar det ändtligen i väg.

Nu råkades de åter — Lisen och Johan.
Hon var sig lik — glad och skalkaktig.
Och när han helsade på henne, höll han
så länge i hennes hand, att hon rodnade,
och då han frågade, hur det stod till med
helsan och kärleken, drog hon till med en
strof ur en folkvisa och sprang ifrån honom.


Efter den dagen råkades de oftare —
nästan hvarje söndagskväll ett helt år,
såvida det ej var något särskildt som
hindrade, och hela trakten visste, att Ströms
Johan och Westerboms Lisen skulle ha
hvarandra.

Ja, man visste till och med, att de
skulle gifta sig nästa år vid michelsmess,
då Johan skulle öfvertaga arrendet efter
far, som blef alltmera krasslig.

Imellertid vardt der på trakten en s. k.
andelig väckelse. Hvarje kväll var det
alltid läsning i någon stuga. En af
stiftelsens kolportörer vistades i socken och
predikade och sjöng, och än målade
helvetet, så att det blef riktigt hett om öronen,
och än fadrens hjertetag, så att tårar
strömmade af glädje och förnöjelse ur de
lättrördes ögon.

Snart blef också Lisen gripen af ordet
och började bekymrad fråga efter vägen,
Hennes bekymmer blef allt allvarligare —
hon tänkte nu icke på något annat och
kunde hvarken arbeta om dagarne eller
sofva om nätterna.

Det var så mycket som föreföll henne
underligt, men på två saker kunde hon
icke tvifla. Det första var, att om hon
skulle dö, blefve hon fördömd, och det
andra var, att nådens dörr ännu stod
öppen, men hvilken stund som helst kunde
slutas till, och då — för evigt förlorad.
Ännu hade hon ej fått frid.

En torsdagskväll skulle reseombudet
Fernström predika i skolsalen.

Det var första gången den lokalen
öppnades för de frireligiöse.

Kyrkherrn, som med oblida ögon såg
denna rörelse bland hans förut så trogna
församlingsbor och ansåg den befordra
separatism och villoläror, hade, så länge han
kunnat, vägrat upplåta skolan, men då
missnöjet häröfver blifvit allt allmännare
och ropet allt starkare, fann han det vara
klokast att i tid gifva efter än att spjerna
emot och uppreta församlingen mot sig.

Den så mycket omtvistade salen var
nu visserligen icke så stor, men den var
dock alltid större och lämpligare än ett
par rum i ett vanligt boningshus.

Snart fyldes den ock med folk, så att
lärarinnan måste öppna dörren till sina två
egna rum, och dit ingingo gummor och
äldre flickor, hvilka voro som mest
bekanta med henne.

Karlarne och pojkarne sutto derute och
trängdes på stolar och långbänkar och sågo
generade ut. Det dröjde ej länge, förrän
gången invid väggen var full af manfolk,
och till sist var också förstugan full af folk,
som ej kunde komma in.

Men derinne blef det snart varmt och
kvaft, under det att vintern frös kall
derute. Och genom öppningen i dörren slog
en rykande fuktig imma ut som ur en
bastu.

Klockan 8 kom Magnus Fernström,
predikanten, följd af mjölnaren, hos
hvilken han bodde.

Alla togo på sig en andäktig tråkig
kyrkmin. Lärarinnan började sjunga:

Herre, samla oss nu alla
Kring ditt rika nådesbord! etc.

Med gälla gnällande stämmor föllo
kvinnorna in och skreko igenom sången.
Karlarnes röster hördes som ett doft mummel.
De sjungo aldrig ut orden, fast de nog
kunde dem. Men det var, som om
andlig sång ej var något för en vuxen karl.
Det är kvinfolkens göra det.

Under det att sången imellertid
levererades, steg predikanten upp i katedern
och satte sig ner, lade handen andäktigt
för ögonen och satt så en stund »i bön»,
hvarvid man kunde se hans läppar då och
då röras, men just som sista versen sjöngs,
såg han upp, blickade ett tag omkring sig
på folket, som om ingenting händt, for
med handen öfver pannan, flyttade derpå
det ena ljuset bredvid det andra, reste
sig och bad vännerna sjunga n:o 1 i
Sankey: »Skynda till Jesus, dröj ej en stund».

Mjölnaren tog upp och ledde. Och nu
gick sången med mera lif. Denna gång
sjöngo karlarne högre.

När så det var slut, knäppte
predikanten ihop händerna, blundade och
började bedja.

Efter bönen upplästes ett kapitel ur
bibeln, och förklaringen började.

På den hvitlimmade väggen bakom
honom stod hans svarta skugga, och då
talaren ofta hade för vana att för mera
eftertrycks skull räcka upp handen med
två utspärrade finger och så göra en
öfvertygande och bekräftande gest, fick svarta
gubben bakom honom horn — hvilket såg
riktigt styggt ut, men det var nog icke
många, som fäste sig vid det.

Predikan var det gamla vanliga, om
vår totala andeliga ruin, nådens härlighet
och det der underliga räknesättet, enligt
hvilket Jesu förtjenster blir vår merit. Den
lede själafienden vill nog intala oss att
»vår egen rättfärdighets trasor» kunna vara
af någon betydelse, men de äro ju endast
jämmer och uselhet inför herrens åsyn och
tiggardrägten är den enda, som passar oss,
herren vare lof! Verlden med sina
skökolustar och trolldomssynder vill nog draga
oss bort från enfaldigheten, men det gäller
att icke ett ögonblick gifva djefvulen rum
i hjertat. Ingenting får stå i vägen för
gud, och alla afgudar måste vi kasta ifrån
oss, ty den allra minsta afgud är dock
stark nog att draga oss ända ner i
helvetet. Här fordrar herren, att vi skola offra
allt för honom och derför säger han också
i sitt ord: den som älskar fader och
moder mer än mig, han är mig icke värd.
Och den som älskar son och dotter mer
än mig, han är mig icke värd. Och den
som icke tager sitt kors på sig hvar dag
och följer mig, han kan icke vara min
lärjunge.

Nu gick det ett ljus upp för Lisen.

Hon måste uppoffra Johan. Han var
den der lilla afguden, som höll henne
kvar.

Och hur stor skulle icke lönen en gång
blifva!

Hvad är väl denna verldens vedermöda
mot den härlighet, som på guds folk en
gång uppenbaras skall?

Och innan Lisen den kvällen lemnade
»samtalsmötet med de bekymrade», hade
hon fått frid och blifvit frälst och lycklig
i gud.

Ja, nu hade hon en rik ersättning i
sin himmelske brudgum, och Johan – – –
ja, gud förbarme sig öfver honom, men
hvarje ömmare känsla till honom måste
hon nu genom daglig helgelse söka
tillintetgöra; dessa känslor voro jü synd.

Och så sjöng hon:
Jag är född till arfprinsessa
af all himmelsk härlighet.
Krans och krona skall min hjessa
bära få i evighet.

Men under det att hon gick så der i
ett öfverflödande sällhetsrus och sjöng
Zions sånger, fann man Johan en morgon
hänga i sjötbon med ett rep om halsen.

I hans ficka låg en papperslapp, på
hvilken han med darrande hand skrifvit,
att sedan Lisen slog upp, kunde han icke
längre lefva.

Två år var Lisen guds barn, det sista
året till och med lärarinna i söndagsskolan.

Men tredje året började visst hennes
troslif svalna och hon gick sluten för sig
sjelf och var så besynnerlig och trånade
och sörjde — man förstod ej riktigt hvarför.

Ja, hon sörjde till den grad, att hon
en dag i september dog i lungsot eller,
såsom vännerna sade, i gud.

Och de sista ord, man hörde henne
framhviska, voro; den, som icke försa —
— för — — och så drog hon sitt sista
andedrag.

Kanske att hon lefvat längre om hon
icke lefvat »i gud».

Och då hade nog Johan också lefvat.

Och hvad mer är — då hade de nog
båda lefvat ett friskt och lyckligt lif.

Men nu dogo de båda olyckliga.




Genom tviflets eldprof till sanning härdas fria själar.Atterbom.

Enhvar af oss är mer eller mindre en social slaf, en fjettrad
Promoteus.A. Lindner.

Om du på din väg finner en sanning, hjelplös, naken och utan
tillsyn — många skriftlärde skola gå förbi den, men var du dess
samarit.Paul Heise.





Socialismen och landtarbetarne.
———


Då socialismens fana för åtskilliga år
sedan planterades på svensk botten,
höjdes från bourgeoisilägret
enstämmiga rop om, att socialismen aldrig skulle
vinna någon mark i Sverige. Dertill voro
de svenska arbetarne alltför upplysta, hette
det. Sådana utopier som socialismen skulle
tillbakavisas, profeterades med bestämdhet,
precis som om det varit ett historiskt
facktum man bevisat. Emellertid har det nu
visat sig, att dessa politiska kannstöpare
gjort upp räkningen utan värden 
(=arbetaren). De ha redan sjelfva nödgats
erkänna, att industriarbetaren omfattat
socialismen, och på dess grund skapat ett parti,
som tillkämpar arbetaren den ena positionen
efter den andra. Man kan nu ej längre
förneka socialismens insteg i Sverige. Nu
tillgriper man ett halmstrå som
räddningsplanka: då nu industriarbetarne äro förlorade
gäller det att freda ländtarbetarne, och
dessa tro man icke skola omfatta de
socialistiska idéerna, — icke derför att de äro
för kloka, utan derför att förutsättningarne
för denna rörelse icke skulle finnas på
landsbygden. Fast detta argument är till
leda uttraggladt hindrar det icke att man
jemt och ständigt återkommer med
detsamma, på samma gång man söker inbilla
enfaldigt folk, att socialismen nu är stadd
på retur.

Finnes icke klassmotsatserna äfven på
landsbygden? Jo, förvisso. Ha icke
godsherrarne under tidernas lopp tillskansat sig
vår moder jorden? Endast här och der
ligga några sjelfegande bönder inklämda
mellan herregodsen. Skåne, som inom
Sverige är rikast lottad på godsegare, ega flera
gods, som upptager flera tusen tunnland
jord. Så t. ex. för att nämna några, har
Övidskloster inemot 20,000 tunnland,
Högestad 11,500, Vrams Gunnarstorp 10,600,
Skabersjö 10,600, Kragholm 8,723
tunnland jord o. s. v.

Med denna monopolisering af jorden
midt ibland svältande landtarbetare finnes
väl om någonsin mark för socialismen.
Herremännen göra allt för att förbereda
densamma. Sedan bönderna upparbetat
jorden, expropieras de, jorden indrages och
der förut välmående bönder residerat,
uppstår nu afvelsgård med några statslafvar
och en påfösare. De fordna bönderna bli
i bästa fall förflyttade ut i utkanterna för
att bryta ny jord; eller också bli de
torpare eller statkarlar. Denna vexling i
existensförhållandena till det sämre är en af
de mägtigaste driffjädrarne till den rörelse,
som nu der de senaste åren kännetecknat
landsbygden. Lägges härtill
maskintecknikens användning i landtbrukets tjenst med
ty åtföljande periodiska arbetslöshet för
landtarbetarne, har man situationen klar
Såsom en kontrast till de förut omnämnda
godsen skall jag anföra de usla lönevilkor, en
statkarl är förpligtigad att lefva under. Hans
bostad består i vanliga fall af ett enda litet
kyffe, der såväl väggar som golf äro af
rålera (brädgolf är en lyxartikel i hans bostad).
Den kontanta lönen är i vanliga fall 100
kr., 9 tunnor spanmål, 1 kanna mjölk
dagligen (vanligen separatorsmjölk), bete till ett






par får och 10 lass torf. På denna usla
lön skall familjer på ända till 10 och 12
personer existera. Att räkna ut hur det
skall hinna till måste man öfverlemna åt
godsegarne, jag åtminstone är dertill
oförmögen.

Om landtarbetarne under sådana
förhållanden icke ega någon stark organisation,
så är orsaken därtill den hänsynslösa
förföljelse, godsegarne sätta i scen mot hvarje
proletär, som vågar resa på sin nacke och
protestera mot förtrycket. Sådant hindrar
naturligtvis den öppna agitationen. Och
godsegarne har lika liflig förbindelse
sinsemellan som industriegarne, derom vittnar
prickningarne i statslafvarnes betyg. En
statkarl, som vid ett gods erhållit afsked
för strejk eller dylikt, behöfver ej besvära
sig att söka plats vid något annat gods;
hans öde är gifvet: stämpeln är på ett
eller annat sätt satt i hans betyg, och han
får gå. Det finnes många gods, der
arbetarna äro förbjudna att bevista ett möte;

Trots detta tyranni har den socialistiska
agitationen slagit djupa rötter. Vårt arbete
har icke varit förgäfves, derom vittnar den
tillslutning våra maj demonstrationer röna
från landsbygden. Här och der bildas
också en fackförening eller en politisk klubb,
som verkar i socialismens tjenst genom att
sprida våra pressalster. Dag för dag vinna
våra idéer teräng. Då jag för 3 år sedan
var ute och agiterade, var det ej så få
statslafvar, som i sin enfald hångrinade åt
hvad som sades. Under det gångna året
har ej så få »rekvisitioner» på talare från
landsbygden utgått; allt talar för att de
slumrande massorna börja vakna, till
medvetande om sin ställning. Under den tid
jag i år varit ute på agitation, har jag ej
på något ställe hvarken i Skåne, Blekinge
eller Småland blifvit illa emottagen af
arbetarne; deremot ha herrarne eller deras
drängar uppträdt brutalt vid möten och på
alla sätt sökt lägga hinder i vägen för
deras hållande. På alla upptänkliga sätt
kringskäres församlingsrätten,
ordningsstadgar hopknådas i kommunalstämmorna, och
de tjenstvilliga landshöfdingeembetena
sanktionera dem. Genom en dylik stadga blef
en landtbrukare i Tjustorp, Kristianstads län,
åtalad derför att han upplåtit plats för ett
föredrag, utan att derom först fråga
kommunalordföranden. Lyckligtvis hade
»rättvisan» denna gång, en annan uppfattning
— och frikände den tilltalade.

Våra godsegare darra vid tanken på
dessa idéer och derför tillgripa de alla
medel för att medan tid är krafsa så många
kastanier ur elden som möjligt. Reaktionen
slipar sina vapen till den förestående
kampen; må vi också göra detsamma. Då
denna kalender hufvudsakligast träffar
arbetare, vill jag rikta en allvarlig uppmaning
till dem, att genom förenade ansträngningar
åstadkomma en jemn agitation på
landsbygden. Utan att dessa proletärer äro
medvetna om organisationens kraft, blir det
troligen aldrig möjligt för städernas
organiserade arbetare att skafta sig en bättre
utkomst; så länge existens vilkoren äro så låga
på landsbygden som nu skall en jemn ström
af arbetskraft från landet i betydlig grad
bidraga att öka den förut befintliga
reservarmé, som förut finnes samt derigenom
nedpressa lönerna. Det är således i de förut
organiserade arbetarnes eget välförstådda
intresse att föra en intensif agitation på
landsbygden. Ty utan särskild uppryckning
dröjer det annars länge innan dessa
utsvultna och förslafvade menniskor resa sig
mot sina förtryckare. Må vi enigt gå till
strids för ett bättre samhällsskick, och
framför allt ej glömma våra pligter mot våra
bröder på landet. De skola vara oss
tacksamma för den brodershand vi räckt åt
dem, och en gång vedergälla de oss med
sin hjelp, derom är jag öfvertygad, och
derför slutar jag med:

Lefve organisationen!

F. V. Thorsson.




De som törsta efter sjelfständighet måste dricka ur motgångens
bägare.Tupper.

Folket hafva blott dd missbrukat friheten, när hon blifvit beröfvad,
men icke dä hon vardt dem gifven.Börne.





Hurra! för Jesus.
Ett utkast
af
Hinke Bergegren.
———


Undergifvet — för husfridens skull —
böjde han sig för sin grälsjuka
kärahälft. Visst hände det dock någon enstaka
gång, att han mumlade för sig sjelf ett:
»förbannade käring».

Men han knöt näfven försigtigtvis i
byxfickan; äfven då hon i sin stora
kärleksifver gaf honom en liten knuff, en
ganska bastant en. Det hände allt emellan.
Till och med nu, då flickan låg sjuk. Så
snart han var hemma, stod han och hängde
öfver den lillas bädd. Det tålde inte hon,
gumman hans. Hon tålde det inte helt
simpelt. Och så bad hon honom dra, och
när han inte strax lydde så . . . .

— — Det kunde inte en hund ha
varit kärare än han var; då de gifte sig.
Om hennes känslor fick han dock ej något
riktigt begrepp förr än efter det officiella
ringfjättrandet, vigseln. Smektidens lugn
hann knappt börja, då de äktenskapliga
stormarna drogo in under deras låga tak.
Hvarifrån de kommo, hur de uppstodo,
därom visste han ingenting säkert. Fast
han anade, då han själf tyckte sig vara
utan skuld, att det måste bero på hennes
sinne, som var stridslystet till det otroliga,
utan att egentligen vara elakt.

Stormarna var det, hennes käx, som
totalt blåste ut hans tycke.

Så kom flickan. Och växte upp, stor
och stark. Blef afgudad af båda. Men
förhållandet föräldrarna emellan blef alltjemt
detsamma, än värre. Hur torftigt de måste
lefva — fast nöd kunde de icke tala om,
— hvilket slafveri det än var på fabriken,
allt, allt var ett intet emot slitet i
tvångskärlekens helvete.

När han vaknade om natten eller då
han om dagen stod i sitt arbete, kunde det,
bäst det var, falla honom in en kär tanke,
en dröm om — att han var fri. Fri, och
lefde fram sitt lif i lugn, utan dessa dagliga
styng. Han och Emma, de ensamma.
Hans enda, kära barn, hans allt!

Men just för hennes skull var det ju,
att han måste hålla ut under oket . . .

»Herre gud i himlen», suckade han.
Nu låg hon sjuk derhemma, låg och kastade
sig i feber, rabblande opp för sig själf
långa, mest meningslösa ramsor. Och han!
han stod fastkedjad här vid sitt arbete.
Kunde inte komma nå'n hvart, fick inte
se henne, inte hjälpa henne, och hon —
det var en tanke, som frätte och gnagde,
bet sig in i hans allra innersta, — tänk!
om hon skulle dö.

Han hade anhållit få vara hemma den
dagen; omöjligt så brådt som det nu var
på fabriken. Men inte blef det mycket
arbete af, så som hans tankar upptogo,
förföljde honom. Han tyckte, han såg, hur
hon låg död, leende i snöhvit svepning. Så
hamrades locket på kistan, som skälfde vid


hvarje slag. Den hissades ned i kalla
smutsiga jorden, hvarifrån han hörde liksom
kvidande jämmer, som han hört det hela
natten igenom från hennes bädd.

Till sist fanns det ej någon möjlighet
längre: han måste se henne. Sprang ifrån
alltsammans som det stod, och ut. Öfver
jernvägsspåret, som slingrade framt jäms
fabriken, och så var han hemma i en fart.

På tå smög han, in i den halfdunkla
kammaren, där dödstystnad rådde, som i
djupaste grift.

Hans hustru, som satt gråtande vid
dödsbädden, sträckte försonligt ut handen
emot honom. Han såg henne inte. Hela
hans uppmärksamhet var riktad på den
sjuka, som nu tycktes sofva så lugnt och
stilla.

Men det varade blott några korta
ögonblick. Så trädde, obändig och vild,
dödskampen in.

Det gick öfver som ett skydrag. Allt
blef igen så stilla och lugnt och graftyst.

Han bockade sig ned öfver henne, slog
smärtsamt lidelsefullt armarna om hennes
utpinade kropp, och kysste henne, kysste
henne — fast hon var stel och kall som
sten. Smekte henne, kelade för liket i
vansinnig tillbedjan.

*

Man blef nödd att med våld slita
honom ifrån den lilla. Hela natten höll
han henne i sina armar, pysslade med
henne, smekte henne och tryckte hennes
frusna läppar mot sin glödande panna och
mun.

Först efteråt kommo tårarna. Under
suckar och förbannelser trängde de fram,
— förbannelser emot hustrun, hans
plågoande ifrån helvete, mot fabrikens egare,
di uslingarna, som nekat honom vara hemma
och sköta sitt sjuka barn, och emot gud
som varit sådan djäfvul och mördat den
lilla stackarn.

Några grubblande dagar och nättter
tärde hans anletsdrag, kantiga och hårda,
så han föreföll som en gammal gubbe; böjd
och nästan grå. Bekanta kände knappt
igen honom. Och ingen låtsades han om.
Höll sig för sig själf, hemma eller på
kyrkogården, vid den lillas graf.

Han satte inte mer sin fot inom
fabriken. Hot om hunger, fattiggården,
tvångsarbete bekom honom ingenting. »Di
uslingarna» var allt hvad han gaf till svar.

För hustrun var det nu inte längre lönt
att blossa upp och ge skall; nej hon höll
sig vackert still. I stället var det han, som
röt åt henne, skrek så det dundrade i hela
stugan, bara hon dristade tala honom till.
Ingenting tålde han, och allra minst henne.

En afton i bittraste köld och snöstorm
låg han på knä vid grafven och bad vilda
böner, med hot och klagan och skymford,
till »herren». Det susade dolt i trädens
bladlösa kronor, brakade och knakade i
grenarne på kyrkogårdens åldriga askar.
Men suset blef en hviskning, som kom ifrån
skyn. Och han såg, hur i det becksvarta
mörkret de smögo likt benrangel om
hvarandra, de snöhöljda korsen.

Han sprang upp från marken. Stod,
raklång, med framsträckta armar som för
att famnta någon, med vilda, stirrande ögon
som sökte omkring i mörkret.

Förgäfves! Hur länge han väntade,
hon kom inte... Han skyndade bort,
halfsprang, slog omkring sig som en förföljd.
Och fick först frid, då han kom in i
bönhusets sal, där det var ljust och varmt och
fullt af folk, som jublade »herrans» lof.

Allt efter lillans död hade han gått dit
som oftast. Men aldrig, aldrig hade han
lefvat så med i församlingens böner och
klagan.

Då sången ändat, reste sig på
predikostolen en värdig gödtyp af Kristi
efterföljare. Hans skumma ögon lågo inbäddade
i ister, kinderna stodo ut som bollar, och
hakan hängde ned på halsen som en ballong.

Men då han talade vart det lit i
köttmassorna och ögonen sköto blixtar, lågande,
skarpa. Ursinnigt vred han sina händer
öfver syndarenas hufvud. Och hans djupa
bas letade sig fram till kapellets minsta vrå.

Om satans verk talade han.

Öfverallt lurade den lede. I ynglingens

kyss var det fan, som lekte på hans darrande
läppar. På glasets botten hvilade han lika
tryggt som barnet i sin vagga. I dansens
hvirfvel skuttade han gladeligen om. Han
var med i all värdslig fåfänglighet; öfverallt,
— utom hos Jesus.

Men predikanten kände icke blott den
ondes listiga vägar till mänskobarnens njurar
och hjärtan; han visste ock — som var
han en djäfvulens allra intimaste — att
berätta om, hvad helvetets potentat sedan
tog sig före med sina olyckliga offer. Hur
det såg ut, då unga gossen och flickan
arm i arm och mun mot mun dansade in
i hans rike; då drinkaren med snapsen
ännu drägglande om läpparna ragglade 
lusteligt dit in. Hur de spettades på väldeliga
tänger och vräktes, liksom de otrogna i
våra dagar vilja göra med sina lik, i
stekheta ugnar. Hur de dagligen brändes lifs
lefvande, ristades med hvitglödande järn af
det hemska ställets grinande, hornprydda
satdrängar.

Hur de från sina eldsläger kunde blicka
upp till den prunkande himmelsalen, där
Jesus tronade på sin ålderstigne faders ena
näfve och nickade fröjdefull till sina trogna,
sjungande skaror . . .

Sången togs upp, samstämmigt, hest och
högtidligt:

Hör! hur judalejon ryter.
Se! hur Kristusblodet flyter.
Kristusblodet. Kristusblodet.
Kristusblodet.

När han trädde inom tröskeln och såg
sin magra, förgråtna hustru i sängen, stod
det så klart för honom, att djäfvulen red
henne.

»Ut, ut!» skrek han, med bibeln lyftad
öfver hennes hufvud. »Ut satan! i Jesu
heliga namn».

»Ha ha ha», skallade hans skratt, då
han förföljde — hvad? det kunde hon inte
se. Han sprang efter och slog igen dörrn,
så det skakade i hela trärucklet. Lade så
bibeln på golfvet midt framför ingången.

Förskräckt låg hans hustru och följde
hvarje hans rörelse. Hon höll på att skrika
på hjälp, då hon såg, han tog fram yxan;
— men hennes strupe snörde sig samman
af fasa. »Himmel, han tänker döda mig»,
det var hennes tanke.

Han värmde yxan helt lugnt öfver
lampan och stälde den sedan ofvanpå bibeln,
för större säkerhets skull emot satans
nattliga anlopp.

Det var en lång, hemsk natt. Hon
vågade inte sluta till ögonen. Oupphörligt
vaknade han opp och skulle värma yxan.

Längre fram mot morgonen somnade
han dock in något hårdare; men låg
alltjämt och kastade sig oroligt i sin bädd,
drömde och pratade som en febersjuk.

Han nedersteg på sin himmelska faders
önskan till helvetet. Vandrade genom dess
mörka kamrar, och han bar krona af törne
och trampade på ormens hufvud.

Då han vaknade var det ljusan dag.
Hustrun var ute. Han klädde sig och stod
just färdig att gå, då hon åter kom in.
Han stälde sig framför henne, med armarna
korslagda öfver bröstet och med irrande
blick.

»Var inte rädd», hviskade han. »Jag
är Jesus, som kommit för att frälsa dig,
olyckliga kvinna. Är du gift, så bed din
man förlåta dig, att du lockat honom till
djäfvulen».

Han gick. Med bibeln under armen,
med högburet hufvud, stolt som en konung,
gata upp och gata ned, följd af en stojande
pojkhop, som hade lustigt åt hans
prat-för-sig-själf.

Hans färd gälde pastorsexpeditionen.
Burdus klef han på. Det var ett stort
rum, där en del fattigt folk sutto på ett
par bänkar ner vid dörrn och väntade.

Han stälde sig framme vid ena bordet
och föreläste ett stycke ur »skriften». Det
var en allmän förvåning, som stegrades än
mer då pastorn kom in.

»Hva gör du som kommer så sent?
Ligger hemma och föder och göder det
förbannade horköttet, och låter Jesus, din
frälsare, vänta. Men jag säjer», röt han
med kraft och slog ut med armarna, »säj
åt dom, dom ska ringa i körkorna, så dom
i hela världen får veta, att Jesus har
kommi tillbaka».

Pastorn, som begrep hur det stod till,
lirkade vänligt med honom och lofvade,
att det skulle ringa hela den dagen.

»Guds frid vare med er», hälsade den
vansinnige, då han gick.

Det var på kyrkogården han väntade,
timma efter timma. Efter besöket hos
presten hade han uppsökt borgmästarn,
polisen samt gjort en titt till telegrafen, där
de skulle telegrafera till kungen. Förgäfves
väntade han nu att tå höra kyrkoklockorna.
Och ju längre det led, ju ursinnigare vart
han. Till slut rasade han, till fröjd och
gamman för det unga slägte, som kälkåkte
i kyrkogårdsbacken. De slogo ring om
honom. Han talade till dem, den ena
stunden skrikande som en drucken, den andra
lugnt och kärleksfullt trots deras nojs.

»Men ni behöfver inte vara rädda för
mej, inte, för dom ska brinna i svafvel och
eld. Men himlen ä för alla som inte 
kommi i satans garn. Och liksom när en kung
ä dö, dom ringer i körkorna, så ska dom
göra nu, och hålla körkogårdarna rena, så
ska jag väcka dom döa, för jag ä Jesus,
ser ni.»

»Hur-ra! för Jesus», var det en pys som
ropade, kastade sig på sin kälke och for i
väg. Och i detsamma kom det, ljublande,
hånande, gallskrikande från tiotals unga
strupar: »Hur-ra-a-a! för Jesus».

Långt utför backen genljöd det från alla
kälkar: Hur-ra-aa! för Jesus^

Den vansinnige själf stämde i.

Då närmade sig honom två civilklädda
konstaplar, artigt och ödmjukt, med
hälsning från kungen, att han väntade ett
besök. Det stod en vagn i hörnet därborta,
om han behagade åka strax.

»Ja visst», röt han och gick dit med
stolta, en gud värdiga steg och med sin
bibel under armen och satte sig upp
bredvid sina ödmjuka tjänare.

Så bar det af — med Jesus och hans
heliga skrift — till dårhuset.




Man är ju barmhärtig emot halta och blinda. Hvarför icke
äfven emot de elaka?Epiktet.

All fröjd är ömsesidig, och lyckan föddes tvilling, aldrig ensam.Lord Byron.

Äfven det skönaste lif är ingenting annat än framflyttandet af
ett evigt farväl.E. Laboulay.

Lyckligtvis liknar motgången ofta pantern; ser man djerft i
ansigtet, så smyger den sig bort och gömmer sig.Mathews.



Ett par ord om ”den drifvande kraften”.
———


Öfverallt der arbetarerörelsen tränger sig
fram tillmäter man den större eller
mindre betydelse, allt efter omfånget eller
beskaffenheten, — detta såväl från fiender
som anhängare. Alltid och allestädes är
man mycket benägen för att i rörelsen se
endast de s. k. »ledarne» och tror, att just
hos dessa så att säga koncentreras hela
rörelsen. Så kan ju äfven i bland vara
förhållandet, men, dess bättre, icke alltid,
ty skulle så vara, att rörelsen endast
hvilade på »ledarne» då vore den ju endast
en skenrörelse, hvilken lätt ramlade sönder.
Nej, en verklig rörelse, af hvilken art som
helst, måste ha en djupare och säkrare
grund; der måste finnas en inre drifkraft,
som är ledtråden i allt, och det är: hvarje
individs fasta öfvertygelse om sitt eget
värde, sin egen styrka, medvetandet om,
att den egna kraften, sammanlagd med
kamraternas, är en makt, som intet motstånd
kan krossa, medvetandet om, att lika
säkert som medelst förenade menniskokrafter
städer byggas upp, berg rödjas bort,
jernvägar anläggas, väldiga sjövidunder
tillverkas för forslande af folk och varor öfver
oceanens vågor, lika säkert som allt detta
är ett verk af arbetarnes eller individernas
samlade kraft, lika säkert måste den enskilde
arbetaren vara öfyertygad om de stora verk
han kan uträtta till eget och hela
mensklighetens bästa, äfven på annat område;
vi mena sålunda, att alla som bidraga till
nämda storverk äfven måste blifva i
tillfälle att i fullt mått njuta af allt det goda
som frambringas, hvilket nu långt ifrån är
förhållandet. Individen måste i stället för att
anse sig som ett bihang, någonting
öfverflödigt, i stället känna sig såsom en
oumbärlig del at det hela, hvilken när den
ställes på sin plats utför sin del af
jettearbetet.

Den enskilde medlemmen måste känna
sig fullt solidarisk med sina öfriga
medmenniskor, så att lika högt som han skattar
sitt eget värde, lika högt måste han känna
sig berörd när en kamrat lider eller
förfördelas.

Först när detta står klart för arbetaren,
först då känner han sig mäktig att befria
sig ur de nuvarande tvångsbojorna, genom
att helt gifva sig in i organisationen, och
då, men också först då fins den inre
styrkan, den drifkraft som gifver lif i hela
rörelsen.

Medvetandet härom bibringar arbetaren
en stolthet — ej att förvexla med högfärd
— hvilken gifver hela hans uppträdande en
mera bestämd och kraftig karaktär; den
fega hundnaturen försvinner och ersättes
med lejonets säkra uppträdande, hvilket ifrån
den enskilde individen sedan inverkar och
ger sin prägel på hela arbetarerörelsen.

Vi vilja här sluta med Ferdinand
Lassalles ord, der han säger: »Intet är mera
egnadt att påtrycka ett stånd en värdig
och djupt sedlig prägel, än medvetandet af,
att det är bestämdt till herrskande stånd,
att det är kalladt att höja sitt stånds
sprincip till hela tidsålderns princip, att göra
sin idé till hela samhällets ledande idé,
och sålunda i sin ordning omdana detta
till sitt beläte».

Och han tillägger: »Den höga
verldshistoriska betydelsen af denna bestämmelse
måste taga alla edra tankar i anspråk;
Eder anstår icke mera de förtrycktes laster,
eller de tanklösas tomma förströelser, icke
ens de obetydligas oförargliga lättsinne. I
ären den klippa, hvarpå nutidens kyrka
skall byggas».

Måtte en fast öfvertygelse om
arbetareklassens höga bestämmelse som kulturbärare
och ett sedligt allvar allt mer och mer
tränga sig in i hvarje individ — och den
drifvande kraften i arbetarerörelsen skall
blifva så stark att den ger arbetaren
kraften att eröfra den rätt som nu frånhålles
honom.

H—n.




Den mindre kraften uthålligt använd är lika med en stor kraft.G. W. Leibnitz.





BEBEL.LIEBKNECHT.
M:E E. AVELING.
ANSEELE.ENGELS.


BURNS.MENDELSON.
LAVROFF.
NIEWENHUIS.CIPRIANI.


MALON.
GUESDUES.LAFARGUE.
COSTA.







Till Lucifers porträtt.



Den internationella socialismen har,
liksom till prof på sin världsborgarrätt,
namn att uppvisa, om hvilka man
tvekar till hvilken nation de rättast skola
föras. Så är fallet med den äldste veteranen
bland dem, hvilkas bilder »Lucifer» i år
bringar: Friedrich Engels. Född 1821 i
Tyskland begynte han på 1840-talet sin bana
som socialistisk skriftställare i Paris, var
med 1849 i det badiska
revolutionsförsöket, men slog sedan liksom sin vän och
vapenbroder Karl Marx för lifstiden ned sina
bopålar i England; en tid bodde han i
Manchester, numera i London. Men
liksom Marx var också Engels för klartänkt
att falla för frestelsen, att utifrån söka leda
sitt hemlands praktiska arbetarerörelse.
Alltjämt underhållande lifliga och vänskapliga
förbindelser med det tyska socialistiska
partiets ledande män, har dock Engels, först
jämte Marx och sedan dennes död 1883
ensam, i främsta rummet varit den
internationella marxismens teoretiske
hufvudman. Engels har varit köpman och på
detta skaffat sig en ekonomiskt oberoende
ställning, som tillåter honom att helt egna
sig åt sin vetenskap. Antecknom från
raden af hans skrifter det ungdomsfriska,
förstlingsverket »De arbetande klassernas läge i
England», som utkom första gången 1845
och innehåller ett storartat material för
riktigt bedömande af baksidan till det
glänsande uppsving Englands »nationalrikedom»
tog under de första årtiondena af vårt
sekel. Vidare hans stridskrift mot Dühring,
»Herr Dührings omhvälfning af
vetenskapen», af 1878, en bok som ger så
ofantligt mycket mera än titeln lofvar, ty Engels
nöjer sig icke med att kritisera, han gör
långa positiva utflykter till belysning af
äkta vetenskapligt socialistisk tankegång;
en af dessa är utvidgad till en särskild
broschyr, som vi ju förr dess hällre borde
söka få införlifvad med vår svenska
partilitteratur, och som bär rubriken
»Socialismens utveckling från utopi till vetenskap».
På senare åren har Engels särskilt egnat
sig åt att popularisera och
nationalekonomiskt fullständiga de nya uppslag
vetenskapen gifvit från människosläktets äldsta
tider, då helt andra familje-,
äktenskaps- och egendomsförhållanden rådde än de vi
nu alltför ofta ofta korttänkt inbilla oss
vara de enda »naturliga».

Man må emellertid icke föreställa sig
att vetenskapsmannen Fr. Engels, Marx'
närmaste vän och medarbetare, är en torr,
endast fakta vägande och beräknande
natur. Tvärtom, han drar oförskräckt
slutsatser framåt i tiden och profeterar t. o. m.
litet för gärna. Man mins Vollmars skämt
på Erfurterkongressen 1891 öfver att Engels
förutsagt den stora hvälfningen, då
socialdemokraterna skulle hinna fram till makten
i Tyskland, till 1898, »år och månad mins
jag inte», tillade Vollmar. Men Bebel

svarade under jublande bifall med att tala om
att han skrifvit till Engels efter den
profetian: »Du och jag, vi äro visst de enda
verkligen unga i partiet!» Därmed må vara
huru som hälst, Mehring träffar dock säkert
spiken på hufvudet när han jämför Marx'
och Engels' profetior med en
bärgvandrares omdömen; han ser målet så klart, men
just därför kan han lätt taga miste på huru
lång tid det ändå tager att klättra dit
upp.

Till Engels' närmaste omgifning hör
naturligtvis den dotter till Karl Marx, som
denna gång utgör samlingens enda kvinliga
element. Fru Eleanore Marx-Aveling är
den yngsta af tre systrar och synes mera
än de andra ha ärft laderns
praktiskt-politiska energi. Porträttet visar henne yngre
och mera smärt än när hon från
öfversättareplatsen uppe på estraden under
Bruxelles-kongressen med ifver hängaf sig
åt arbetet att söka bringa reda — och
kanske också litet ledning — i den
brokiga, språkförbistrade skaran nere i salen.
På de internationella kongresserna synes
hon för öfrigt vara som i sitt rätta
element; men så är hon ju också af en släkt,
som har »Internationalen», om uttrycket
tillåtes, bland familjeminnena. I
hvardagslag verkar hon i London, jämte sin man.
d:r Aveling, en framstående darwinistisk
och materialistisk vetenskapsman, hvilken i
det konventionella England haft åtskilligt
obehag genom hätska utläggningar öfver
att hans nuvarande äktenskap måst
föregås af att han upplöste en äldre
förbindelse. Särskilt om gasverksarbetarnes
organisation har fru Aveling inlagt
förtjänster, men hennes hufvuduppgift är nog
ändå att vara med bland dem, som
motarbeta den engelska afskildheten och söka
öppna den engelska arbetarevärlden för
den internationelt socialistiska, det vill här
säga den kontinentala strömningen.

Vi ha här redan nämnt August Bebels
namn. Den genom ett par årtionden mest
populäre, mest uppburne mannen inom
Tysklands arbetarevärld, hvilkens redbara
karaktär utan fläck aftvungit äfven de 
bittraste motståndare aktning, är född 1840 i
Köln och har varit svarfvare till yrket.
I politiken kastade han sig tidigt med lif
och själ, men han började icke som
socialdemokrat. Mången het dust
utkämpade han med sin blifvande vapenbroder,
den 15 år äldre skriftställaren Wilhelm
Liebknecht, innan han omsider kom så
långt i socialistisk riktning, att de båda
tillsammans stodo som främste ledare af
det rent socialdemokratiska parti, som
stiftades på kongressen i Eisenach 1869,
och som på internationel, marxistisk grund
tog upp kampen icke blott mot hela det
borgerliga samhället, utan äfven mot dem,
hvilka, tagit Lassalle-ideerna i arf, men icke
dennes förmåga af fortsatt utveckling och
anpassning efter nya förhållanden. Sedan
denna tid äro Bebels och Liebknechts
namn oupplösligt sammanvuxna med den
tyska socialdemokratins. I den första
förföljelsens dagar stodo de båda ledarne,
som tillbörligt var, med sina personer i
främsta ledet. Midt i det ursinniga
»nationella» segerskränet höjdes 1871 från
tyska riksdagens talarestol desse båda mäns
protester både mot kriget och mot den
olycksdigra annekteringen af
Elsass-Lothringen, liksom sedan till försvar för
Pariserkommunens besegrade kämpar. Sådant
kunde ej ske ostraffat, då Bismarck
allsvåldig solade sig på sin makts höjd; den
lydiga riksrätten i Leipzig dömde båda
till mellan 2 och 3 års fästning för
»högförräderi». Bebel använde denna tid
liksom alla sina öfriga kortare fängelsetider
till att genom studier öka den bildning,
som hans samhällsställning förmenat honom
i ungdomen. Liebknecht, den
revolutionäre studenten från 1848, egde redan då
det utpräglat systematiserande teoretiska
sinne, som hans motståndare aldrig
försumma att kalla doktrinärt. Bebel
berättade vid ett tillfälle ett muntert smådrag
från den tiden. Liebknecht hade kommit
öfver någon bok om sparrisodling och
undervisade snart de öfriga politiske fångarne
på den sachsiska fästningen om att de
skulle anlägga ett sparrisland för att ha
sysselsättning och förbättra sin matsedel —
som man finner erinrade hela straffarten
vida mera om Crusenstolpe på Vaxholms
fästning än om det nutida Sverges
»humana» cellsystem. Sagt och gjort:
Liebknecht gräfde och sköt gödsel i skottkärra,
som han läst i boken att det skulle
göras, och Bebel och de andra arbetade
med sparrislandet, i sitt anletes svett. Men
det hade lagts på alldeles för mycket, så
att plantorna gingo ut af för riklig näring!
Och det skämtades icke litet med
Liebknecht för hans trädgårdsmästeri på
teoretisk grundval.

Bebel talar med eldande lif, han
pekar fram med högra handens pekfinger
som hölle han detta måttat på en svag
punkt hos motståndaren, där det riktigt
gäller att lägga fingret på såret. Då och
då flyger hans hand genom det ännu
mörka, fast gråsprängda, lockiga håret.
Öfver Liebknecht som talare ligger
framför allt värdighet, och han får ibland en
gnista af något professorsaktigt docerande,
medan armen rör sig upp och ned, för
att lägga eftertryck på kärnpunkterna.
Men i denne professor sticker, tvärtemot
det vanliga, ett stycke af ett geni,
Redaktören af »Vorwärts» är nog ibland
ensidig, men det ligger öfver hans stil den
skärpa och klarhet, som just behöfves på
främsta platsen i den dagliga kampen för
det parti, gent emot hvars
proletariskt-revolutionära tendenser alla andra
riktningar fortfarande uppträda som en enda
reaktionär massa.

Här ha vi icke att upprepa allbekanta
saker och göra därför intet försök att
skildra hvad de båda »gamla», Bebel och
Liebknecht, varit för sitt parti under
socialistlagens 12-åriga vilda kamp, såväl
som före, och nu efteråt, då de med
stolthet kunna peka på en armé bakom deras
politik på 1 1/2 million valmän. Tilläggom
blott att båda varit riksdagsmän nästan
oafbrutet sedan slutet af 1860-talet, och
att båda dessa »omstörtningsmän» lefva i
lyckligt familjelif.

***

Den taktik, som gjort den tyska
socialdemokratins storhet, kan kortast uttryckas
så: låt dig icke drifvas till förtidiga utbrott,
utan eröfra steg för steg med valsedeln i
hand den politiska makten! Framgången
har så uppenbart följt denna fana och
den ensam, att äfven de till temperament
så motsträfvige, ärke-revolutionäre franska
marxisterna upphört att ständigt tala om
hvad Jules Guesde kallade »det befriande
geväret» och nu rekommendera arbetarne
att närmast eröfra rådhusen, d. v. s. välja
sina egna till stadsfullmäktige, skaffa
socialismen en häfstång i den kommunala
makten.

Man vet hvilken framgång denna i
Frankrike nya taktik haft redan på de
par, tre år den tillämpats; att reaktionen
till fullo inser faran visar dess förtviflade,
men tillbakavisade försök att i
Carmaux-kampen vingklippa den allmänna rösträtten.
På samma gång har denna dragning öfver
till det praktiska arbetets fält gifvit den
marxistiska fraktionen inom den franska
socialismen den styrka, att den nu
påtagligen artar sig att bli samlingspunkten, för
den hittills allt för splittrade
arbetarerörelsen. Men hvad Bebel och Liebknecht
äro för Tysklands socialdemokrati, det äro
Jules Guesde och Paul Lafargue för
Frankrikes marxister.

Guesde, lång, magerlagd, korpsvart, fast
han närmar sig de 50, fyld af eld och
lidelse, fast han med äkta fransk konsekvens
går så långt som möjligt i marxistisk
vädjan till intressena, »magfrågan» först och
känslostämningarna först i andra rummet, har
utgått från lärareproletariatet. Som
landsortsredaktör tog han 1871
Pariserkommunens parti. Ar 1878 kom han en vue som
främste tfotsare af ett polisförbud mot en
liten internationel arbetarekongress i Paris.
Hans försvarstal för detta inför sina
domare var den återuppståndna franska
socialismens krigsförklaring mot den
herrskande bourgeoisin, och året därpå
segrade Guesde's socialism på den allmänna
franska arbetarekongressen i Marseille. Men
snart kom splittringens tid, då blott ett

fåtal landsortsgrupper följde Guesde och
Lafargue i principfast, internationel
marxism. Inbördeskampen har varit bitter,
och ännu i Bruxelles 1891 höll sig Guesde
tillbaka på de allmänna sammanträdena
för att icke genom sin person och sitt
personliga uttryckssätt för mycket hetsa
upp gamla motståndare, när man nu
omsider kommit in på enighetens vägar. Men
i den sammanjämkning, som nu är i full
gång, är det i alla fall »guesdismen» som
utgör hufvudingrediensen.

Hans vän Lafargue hade laga förfall
att infinna sig i Bruxelles, ty valmännen
i Lille hade ännu icke öppnat för honom
St. Pélagie-fängelsets portar för att sätta
honom i deputeradekammaren. Lafargue,
också en måg till Marx, är född på Cuba
och medicine doktor, men framför allt
den fine gentlemannen, den spirituelle och
slagfärdige nationalekonomen och
polemikern. Deputeradekammarens borgerliga
grupper ha redan många gånger fått erfara
hvilken farlig fiende de med honom fått
inom egna dörrar. Man mins hur han
mot helveteslarmet i kammaren från höger,
center och venster svarade: »Herrarne
få ursäkta om jag blir något förbryllad,
jag är endast van vid hur det går till
på folkmöten». Lafargues bitande satir
har dock aldrig tagit djupare än i det
lilla mästerverket »Rätten till lättja»;
tyvärr är dess hela ton så äkta galliskt
fri, att det är för stark drufva för ett
folk, som kunnat frambringa en Sankt
Waldenström. Blott en enda rad som
prof: »Själfva Jehovah, den skäggige
och trumpne guden, har gifvit sina
tillbedjare det yppersta exempel på idealisk lättja:
efter sex dagars arbete hvilar han sig i
evighet!»

Midt i alla rasande inbördes fejder inom
våra franska brodergrupper har en man
genom att hela hans personlighet är så
innerligen hjärtegod kunnat stå utom och
öfver fraktionerna och bibehålla allas
aktning och allas vänskap. Bénoît Malon är
född 1841 i en sydfransk bergsbygd, där
han fick gå vall med kreaturen och först
vid 18 års ålder lära sig läsa. Så kom
han till Paris, blef färgeriarbetare om
dagarna och studerade om nätterna, vann
kamraters aktning och förtroende, valdes
till deras talman i en strejk på 1860-talet,
kom in i Internationalen, dömdes till
fängelse, och nu hade han tid att skaffa sig
bildning på allvar. Deputerad för Paris
1871 valde denne folkets son Kommunen
framför den i Versailles förenade
reaktionen, räddades i sista ögonblicket genom
en vän, som var artist, från att öka
»den blodiga majveckans» offer, lyckades
komma öfver gränsen och lofde till
amnestin 79 i Schweiz och Italien.
Återkommen till Paris grundade Malon, nu trots
sitt autodidaktiskt förvärfvade vetande en
framskjuten man inom den intellektuella
eliten af det för en bättre framtid
arbetande Frankrike, där 1880 sin »Revue
socialiste», en populärvetenskaplig
månadsskrift, öppen för alla socialistiska
skiftningar, hvars ledare han ännu är.

Men Malon är icke blott en samlare
af Frankrikes socialistiskt vetenskapliga
krafter; han har äfven en särskild ställning
som målsman för en egen riktning. Fast
marxist i hufvudsak finner han, att denna
åskådning är för ensidigt ekonomisk. Han
vill hafva en »Socialisme intégral», som
hans nyss färdiga stora arbete heter, en
fullständig socialism, som också omfattar
allt arbete för en ädlare moral, en renad
filosofi, en högre rätt och bättre
undervisning m. m. Och när han anser fröna till
den äkta, fullständiga socialismen behöfva
läggas på så många skilda håll, har han
också blifvit afgjort reformatorisk och till
en viss grad statssocialistisk. Här är icke
platsen att söka kritiskt afgöra hans
riktnings förtjänster och fel. Men så visst
som det goda, säga hvad man vill, är en
kraft och ej af de minsta, är det alltid
för socialismen i stort sett en värdefull
styrka att räkna bland sina kämpar Bénoit
Malon.	

***

När på Halle-kongressen 1890
Tysklands segrande socialdemokrati hälsades af
talrika representanter för andra länders
modärna arbetarrörelse, var bland dem
som lyckönskade äfven 
F. Domela-Nieuwenhuis från Haag i Holland. En
Kristustyp med hvitnade lockar och ett drag af
svårmod öfver ansiktsuttrycket, men en
Kristus, som nyligen fri från årslångt
fängelse för majestätsbrott, i tändande ord
manade till revolutionär kamp, »så
länge ännu en människa lefver i elände,
så länge ännu någon lider orätt eller irrar
kring i okunnighetens mörker». Men den
som likt Nieuwenhuis varit prest och left
sig in i tron på ett absolut godt och ett
absolut ondt, honom tyckes det föga hjälpa
om han skiftar föremål för sin religiösa
tro och sitt fanatiska hat; det skall dock
alltid blifva honom ytterst svårt att stiga
fullt ned på verklighetens mark, där
idealet får vara ideal, men det praktiska
arbetet måste gälla de hvar för sig relativa,
i jämförelse med det hela obetydliga
segrar, som en samhällsklass i frammarsch
dag efter dag kan vinna mot en vanligen
blott långsamt vikande fiende. Själfva
ärligheten i hans fordran på det absoluta
blir här en begränsning för hans
omdömeskraft.

I denna olikhet mellan socialismen,
fattad som religiös troslära, och socialismen,
fattad som mål och ledstjärna för
arbetareklassens praktiskt-törnuftiga politik, ligger
helt säkert den djupaste grunden till den
schism, som sedan inträdt mellan
Nieuwenhuis och tyskarne. Den holländske ledaren
har tagit de tvifvelaktigaste tyske
»oafhängige» under sina vingars skugga, därför att
de synts honom mot en Bebel eller
Liebknecht uppehålla de revolutionära
traditionerna; tyskarne svarade genom Liebknechts
mun på kongressen i Bruxelles 1891, att
Nieuwenhuis' förslag att besvara hvarje
krigsförklaring med uppfordran till allmän
militärstrejk var »en eländig fras». Det fins
icke skuggan af ett tvifvel om att de ha
rätt i sak. Skulle olyckan ske, att
Frankrike och Tyskland kastade sina härar mot
hvarandra, blefve i den nationella
hvirfvelstormen hvarje socialdemokratisk 
värnepliktig skjuten som landsförrädare, hvilken skulle
vägra att låta föra sig till gränsens försvar;
ett parti, som vill något annat än blott
skräfla, utfäster sig icke på förhand till
inbördeskrig under kanske tänkbarast
ogynsamma förhållanden. Men ändå är efter min tro
Nieuwenhuis visst ingen vanlig skräfvelhans,
som tar munnen full endast för att söka
öfvertrumta i radikalism, utan en tanke på
»att gå från ord till handling» annat än
som applådställe. Man må skildra honom
som en i botten svag person, ledd af ett
par energiske anarkister, man må skrifva
hans nedsättande omdöme om
parlamentarismen på hans egen missräkning öfver att
han icke alls med sina vackra tal lyckades
rubba holländska andra kammaren ur
fläcken, som han naivt skulle ha trott före sin
riksdagstid — detta ger dock ingen
uttömmande förklaring af den svärmiske
fribytaren på vårt partis venstra flygel, som sedan
ett årtionde är ledare af den revolutionära
rörelsen i Holland. Han gaf nog själf en bättre
antydan om sig, när han i Bruxelles stälde
upp som socialistiskt mönster en liten
kväkarsekt, som själfve Napoleon icke kunnat
pressa att bära vapen. Han glömde
tillägga, att dessa aktningsvärda religiösa
fantaster med all sin krigsvägran ingalunda
voro de, som lyfte världens herre ur sadeln.
Djupast är det skilnaden mellan sektpolitik
och folkpolitik som tager sig uttryck i den
Nieuwenhuis'ska brytningen.

Är Holland för ögonblicket de
socialdemokraters hopp, hvilka först och sist
drömma om en eländets resning med
vapen i hand, så har Belgiens socialism så
mycket lägre kurs i desse sammes ögon,
fastän kanske där vi inom kort få bli vittne
till en verklig folkresning med barrikader
och allt annat som då hör till. Men denna
kommer i så fall att gälla främst ett nära
liggande mål, eröfringen af den allmänna rösträtten,
och göras af socialister och radikaler i
broderlig förening. Den belgiska socialismen
har ett genuint praktiskt drag, så praktiskt
att den icke skytt att väsentligen bygga
på kooperativa företag, mot hvilka t. ex.
tyskarne ställa sig mycket kyligt. Men det
bör tilläggas att i hvarje fall. ledarne göra
sitt bästa, för att icke de med sambagerierna
och de andra samaffärerna förknippade
ögonblicksintressena skola få skymma bort
hvad socialismen egentligen vill. Och bland
de främste ledarne är Ed. Anseele, chef för
»Vooruit» (Framåt), det stora »folkets hus»
i Gent med allt hvad därmed står i
samband, äfven en tidning med samma namn.

Anseele är en bortåt 40 års man,
till yrket ursprungligen typograf, ljus och af
medellängd. Han talar med en kläm, som
rycker med, men framför allt är han den
store organisatorn. Under 15-årigt arbete
har han samlat Gents arbetare kring deras
»Vooruit». Främst är detta, som redan
antydts, ett sambageri i stor skala. Men
däromkring har grupperat sig tillverkning
och försäljning af en mängd andra varor,
som arbetarebefolkningen förbrukar, både
kläder och öl t. ex. Och ändå är icke
detta hufvudsaken. Öfver Vooruits
byggnader svaja röda fanor; hvad som där
frambringas skall vara arbetarne till hjälp i
deras dagliga behof, men framför allt skola
därur hämtas medlen att i allt vidare
kretsar drifva fram den socialistiska
propagandan. Och Anseele har visat sig vara
mannen att förena praktisk ledning och
nytta med arbetet för de stora framtidsmålen.

Från Belgien är färden icke lång öfver
till England. »Lucifer« har i år — utom
fru Aveling — blott en bild från dess
arbetarrörelse, en, men ett lejon, John Burns.
Hans bana och ställning äro helt visst i
sina hufvuddrag välbekanta för läsaren. Jag
kan då inskränka mig till att erinra att
han är född 1858, tjänstgjort som
maskinist på Nigern i Afrika, gjorde bekantskap
med en fransk kommun-flyktning, som förde
honom in i socialistisk åskådning; att han
var med under det första arbetet i
hårdbruten mark på 1880-talet i London i
allmänhet och ej minst i sin fackförening,
den säkraste och mäktigaste af Englands
alla trades-unions,
maskinarbetarefackföreningen; att hans tordönsstämma ljöd på
Trafalgar Square »den blodiga söndagen» i
nov. 1887, då socialisternas och de 
arbetslöses församlingsfrihet efter kraftigt motstånd
slogs ned med brutala polisbattonger —
engelske frireligiöse äro ändå af annat skrot
och korn än våra, John Burns lär i
religiöst afseende närmast vara metodist och
är också absolutist; att han med ens blef
världsbekant som främste och outtröttligaste
organisatorn af den stora
dockarbetarestrejken 1889; att hans namn sedan stått i
allra främsta linien i »den nya
fackföreningsrörelsen», de icke-yrkeslärde arbetarnes
uppmarsch in i klasskampen under allt mera
utvecklade socialistiska fanor; att han redan
kunnat göra väsentlig nytta för stora
grupper af Londons arbetare som en af de
mest framskjutne medlemmarne af Londons
»grefskapsråd», d. v. s. stadsfullmäktige;
samt att han efter valen i höstas, sitter i
Englands underhus, bidande den dag, då
han med hela sin kraft äfven där kan göra
sitt inlägg för arbetarnes sak, närmast utan
tvifvel för den lagstadgade
åtta-timmars-dagen. — Låt oss hoppas att vid något
tillfälle äfven vi här i Sverge få göra
bekantskap på närmare håll med »honest John»,
den ärlige John, som hans hedersnamn
lyder bland hans hemlands arbetare! Till
dess få vi väl nöja oss med »Lucifers»
porträtt.

***

Italien har lämnat till »Lucifers» galleri
två namn: Andrea Costa och Amilcare
Cipriani.

Den förre, f. d. riksdagsman för Imola i
italienska kammaren, är en målsman för
det nya, medvetet socialdemokratiska
arbetareparti, som omsider håller på att arbeta
sig fram i Italien ur det oklara,
allmän-revolutionära missnöjets partibildningar. Detta
parti har afgjort brutit med anarkisterna,
hvilka ända sedan Bakunins dagar på
1870-talet bragt förvirring i den italienska
arbetarerörelsen. Å andra sidan gör det lika
bestämdt front mot bourgeoisin och
sträfvar att, genom det till själfständigt
klassparti organiserade proletariatet, både vinna
omedelbara ekonomiska förbättringar på
facklig väg (löner, arbetstid o. dyl.), och
eröfra den politiska makten som häfstång
till arbetareklassens fullständiga frigörelse.

Låt oss höra ett par ord ur ett tal,
som Andrea Costa nyligen höll i italienska
kammaren:

— — — Jag betraktar vår »höger» och
»venster» och »yttersta venster» såsom förbrukade
historiska former, på hvilkas återupplevande vi alla, om
vi vilja vara uppriktiga, tro ganska litet. Den
sociala frågan tränger på allt mera och förändrar
gångna tiders partigruppering.

Endast två stora tendenser, två stora krafter
kunna förnuftmässigt och logiskt kämpa i våra
dagar: det konservativa partiet och socialdemokratin,
bourgeoisi och arbetareklass; den förra för att 
upprätthålla sitt ekonomiska och politiska herravälde
öfver samhället, den senare för att med den
politiska makten eröfra sin sociala frigörelse.

Kampen står då icke mellan höger och
venster. Den är logiskt, nödvändigtvis en klasskamp.

Så stäld berör frågan våra samhällsinrättningars
själfva innersta väsen; så länge dessa bestå som nu
må ministärerna vexla från högern till venstern,
men den arbetande klassen, nationens stora lefvande
kraft, har intet skäl att af någon af dem hoppas
sin befrielse. Vi säga arbetareklassen, att den för
sin frigörelse blott har att räkna på sig själf. Och
eftersom vi vilja i de förestående valen lägga hela
vårt program inför valmännen och icke dölja vår
fana, utan låta den fritt svaja vid valurnorna, så
förklara vi här så högt vi det förmå, att vi icke
rösta mot regeringen af futtiga person- eller
partihänsyn, utan för att ge bekräftelse åt de stora
idéer, som vi omfatta. Och vi tillropa från denna
plats arbetareklassen och de män med hjärta och
förstånd, som omfattat dess sak: Vänta ingenting
af regeringen! Hjälpen Er med egen kraft!

Ciprianis historia är icke den samlande
och vägvisande kraftens, utan martyrens
och kämpens. Icke ännu 50-årig har han
i 25 år af sitt uppoffrande lif burit den
franske eller italienske straffångens drägt.

Han var 28 år, redan pröfvad i
strider och förföljelser, då han 1871
skyndade att ställa sig i Pariser-kommunens
tjänst. Svårt sårad vid det första utfallet
från Paris togs han till fånga och dömdes
af krigsrätten till deportation till Nya
Caledonien. Efter tio års lidanden får han
amnesti, men återupptager genast i Italien
sin verksamhet för revolutionen. Då
anklagas han för vanligt mord, därför att han
en gång i Tunis till själfförsvar dödat en
italiensk polisspion, och dömes af servila
domare till straffarbete. I åtta år bär han
kedjor, medan ryktet om den barbariska
behandling han undergår tränger ut, och
den kedjebelagde straffången-»mördaren »
väljes in i italienska riksdagen. Regeringen
kasserar valet, valmännen — om vi minnas
rätt i Ravenna — hvilka vilja göra Cipriani
fri, återvälja honom, och så fortgår det,
tills omsider regeringen ändrar hans straff
till landsflykt.

En tid vistades han nu i Frankrike, i
en fattigdom som han sökte dölja äfven för
sina närmaste. Men så menade han att
hans plikt kallade honom åter till Italien.
Trots alla varningar och råd for han, var
med den 1 maj 1891 i demonstrationerna
i Rom och sökte därvid mana till lugn.
Men som man vet blef det
sammanstötningar med trupperna, och i den stora s. k.
»anarkistprocessen» mot 62 anklagade, som
utgjort efterspelet till den 1-maj-dagen, har
Cipriani varit den främste bland de
anklagade. Man minnes hvilken skandalös
parodi på rättsskipning hela denna process
utgjort, och man minnes också hur den
»liberala» och »humana» italienska
regeringen icke blygdes att ställa de anklagade
inför sina domare, efter oerhört uttänjt
ransakningsfängelse, inneslutna i stora
järnburar som vilda djur!

Cipriani blef dömd till 3 års hårdt
fängelse. Öfverlefver han detta straff, skall
världen helt visst åter få höra om honom som
den okufvade och okuflige socialistiske
revolutionären. 

***

I Ciprianis lif klingar liksom ett
återljud af det slags offer för frigörelsen, som
bragtes af »carbonaris» i Neapels eller
Olmütz' kasematter, på sammansvärjningarnas
och de hemliga sällskapens tid. I våra
dagar är det eljes blott ett land, där detta
stridssätt ännu är det enda möjliga, tzarens
och tschinovnikernas jätterike i öster.

Redan skönjas dock äfven där tecknen
till en komplettering af den rent
revolutionära rörelsen med en arbetarerörelse i mera
allmän-europeiska former. Tydligast
framträder detta i de delar af länderna under
tzarens spira, som ligga närmast Europa,
och där den kapitalistiska, storindustriella
kulturen redan vunnit en viss stadga, och
allra främst i Polen. Där har man firat
flerstädes i maj, fast anordnarne haft
Sibirien i utsikt för besväret.

Men dessa unga, offervilliga krafter ur
den bildade klassen eller proletariatet, som
ännu hoppas på frihet och lycka för Polens
af de mäktige dödsdömda folk, behöfva
en samlingspunkt utom tzarväldets gränser,
där planer kunna läggas till samarbete, och
där de, som för en tid måste draga sig ur
de stridandes led, kunna finna en asyl. En
sådan samlingspunkt är den lilla
revolutionära polska kolonien i Paris, i hvilken
Mendelson af naturliga skäl intager en
framskjuten ställning.

Elegant och förmögen — han är son till
en rik Warschau-bankir — gör Mendelson
först intryck mera af en fin världsman än
af den konspiratör-typ man kanske
fantiserade ihop, när man läste att han var.
invecklad i den Padlevski'ska affären mot
ryske spiongeneralen Seliversteff. Hans
delaktighet i det lyckade attentatet och
flykten kunde dock icke leda till några
obehagliga följder, och sedan den första
artighetstjänsten visats tzaren lämnade man
Mendelson i ro. Hvad för öfrigt desse
polske emigranter kunna uträtta för sitt
lands frigörelse tillhör enligt sakens natur
icke ännu historien. På
Bruxelles-kongressen representerade Mendelson jämte en
väninna, om hvilken fru Anne Charlotte
Leffler upplyser att Sonja Kovalevsky
beundrade henne mest bland alla kvinnor
hon kände, den polska socialdemokratin.

»Samhörighetskänslan mellan alla
tzarrikets martyrer är så stark, att de tyckas
känna sig som en enda syskonkrets» skrifver
fru Leffler, i sin nyss anförda skildring af
Sonja Kovalevskys och sitt eget lif i dessa
kretsar i Paris på nyåret 1890. I själfva
verket har denna samhörighetskänsla slagit
bro också öfver det djupa svalg, som gräfts
af så mycket ädelt blod mellan polacker
och ryssar. I sträfvan för den frigörande
socialismen mötas omsider åter som vänner
de bästa sönerna och döttrarna af de två
stora slaviska folken. Ryska och polska
revolutionärer arbeta hand i hand, fast i
hvar sin verkningskrets, på den gemensamme
dödsfiendens, tzarväldets fall.

Bland de ryske emigranterna i Paris är
Peter Lavroff deras af alla vördade och
älskade främste representant, med ungdomens
varma tro lika entusiastisk under sin snart
70-åriga hjässa. Han var professor och
hade öfverstes rang — så en vacker dag
1866 kommer förvisningsordern till
isöknarna i nordligaste Ryssland; Lavroft har
varit bland dem, som önskat se sitt
fosterland fritt. Efter någon tid lyckas han dock
rymma, och sedan 1870 har han blott först i
Schweiz och sedan i Paris, men från
landsflykten fortsätter han outtröttligt vid sidan
af vetenskapliga arbeten den
socialdemokratiska propagandan. En gång — det var
visst efter Hartmann's attentat på
Alexander II — måste franska regeringen för
ryssvänskaps skull utvisa Lavroft, som på
en tid begaf sig till England, men inom
få år fick utvisningsordern falla genom
Clémenceau's bemedling, och Lavroft
flyttade åter in i sin lilla lägenhet borta i
Paris' södra utkant.

Där besöktes han en gång af en svensk
författarinna och hennes man, hvilken han
något kände sedan ett tiotal år tillbaka. Jag
tillåter mig låna ur hennes skildring:

»Som ung har han nog hållit sina sex fot
och tre tum. Om han nu är något böjd,
skall ni aldrig, tro att det är af ålder
snarare då af förbarmande kärlek till små
fattiga ryssar. Hans vakna liflighet måste
göra, att ni anser honom endast litet öfver
femtio år, men fråga honom och han skall
med en skymt af vemod tillstå, att han ej
har långt till de sjuttio. I hufvudet är
han hvit som en dufva, men kraftig som
'den brunskäggyfvige Ontrus.' Bakom
glasögonen lyser litet kisande mot er en. blick,
där intelligensen är förmäld med godheten,
För öfrigt äro anletsdragen stora och långt
ifrån vackra.

Då han talar gestikulerar han med
händerna. Han för ut dem inbjudande,
afvisande, befallande, och han lägger dem
stundom till hvila på det broschyrbelastade
bordet, som står emellan er. Ni kan ej
undgå att fästa edra tankar vid dessa
händer. De äro långa, smala, hvita
och fina, blåådrade och rynkfria, och de
välformade fingrarna afslutas med spetsiga,
glänsande, ytterst omsorgsfullt skötta naglar.
De händerna äro födda för att vända
bladen för prinsar, men de ha föredragit att
skrifva agitationsartiklar i nihilisternas
förföljda flygblad.

Fast Lavroft nu är gammal, för han
sig lika käckt och ler lika gladt som den tid
han öfvergaf sin professorsplats med rikliga
inkomster och socialt anseende för att gå
landsflyktens bittra öden till mötes.
Hvitlökslukten är nog en symbol af den
fattigdom, som den lärde entusiasten ådömt sig.
Fattig lefver han bland de fattiga.

Hur kan han få rum här inne, den
långe, starke Lavroff? Kväfs kan ej af
proletärdam och döfvas af gatubuller? Det
yttre rummet mäter han med sex steg, det
inre med fyra. Böcker är deras enda
prydnad, Alla möbler af enklaste
beskaffenhet . . .

Men Peter Lavroff tyckes ej ha
uppfattning af något slags martyrskap. Hvem
som fägnas af hans liffulla ansikte måste
inse, att den forne universitetsprofessorn har
sin lycka i det, hvilket för andra förefaller
som en afsägelse.

Hvilka åsikter ni än har, bör ni dock
akta en ärlig mans åsikter. Ty det stora
ligger ej i att lyckas, men i att i godhet
lefva för sin tro.

När ni nu ej vill besvära Lavroff längre,
utan stiger upp ur hans bästa hvilstol och
säger honom farväl, då böjer ni er djupt
öfver hans fina, hvita hand».

Och dess arbete skall minnas, när
tzardömet blott är en hemsk mara i det
förflutnas natt.

Hjalmar Branting.




A. F. Åkerberg.


»Skrif kort om mig», bad Åkerberg, då
han hörde, det skulle sättas ord till
hans porträtt. Enkel och anspråkslös som
han är, vill han icke man skall tala om
honom. Han vill verka med ihärdighet
och flit för hvad han anser rätt och godt,
verka utan applåder, utan loftal, ofta utan
ett uns hjälp till det tyvärr alltför torftiga
brödstycke, han dock tycks vara så
hjertinnerligen nöjd med,

Därför har också hans trägna arbete
blifvit ringa prisat, offentligen åtminstone.
Enskilt ha vi nog lite hvar, som känna hans
verk, hyst tacksamhet för alla de gedigna
bidrag, han i både ett och annat hänseende
lämnat. Om vi också icke kunnat följa
honom i hans mystisk-religiösa svärmerier.

Från den tid, då han tog verksam del
i den socialistiska agitationen härstädes,
minnes säkert mer än en arbetare honom
med tacksam aktning. Hans utförliga,
lärorika föredrag i »Socialdemokratiska
föreningen», hans många populära artiklar i
»Nya Samhället», om socialismen, om
fredssaken o. s, v., samt hans fyndiga och
utredande inlägg i de mprincipdiskussioner, som
då gingo af stapeln och hvari så ofta
bestämt och med kraft — icke mjäkigt och
svamlande såsom i senare tid — togs
afstånd från allt hvad liberalism heter. Vare

det sagt så godt först som sist: härvarande
socialistiska arbetareparti visade en
oförlåtlig blindhet, då det icke gjorde allt i dess
makt stod för att bland sina agitatorer och
lärare fä behålla den kunskapsrikaste af
alla dess hittillsvarande medlemmar.

Redan långt innan Palm här börjat sitt
plöjningsarbete, hade Åkerberg gjort
»Sanningssökarens» läsekrets uppmärksam på den
hos oss ännu obekanta företeelse som
nämdes — socialism. Sedermera, då
tidningspressen kom med sina lögndigra historier
med anledning af Palms uppträdande här
i hufvudstaden, skref Åkerberg för ett
veckoblads räkning samman en artikelserie om
socialismens historia. Och har han allt
sedan gång efter annan med sin penna
tecknat utvecklingen af de sociala rörelserna.

Till en mångfald af tidningar och
tidskrifter har han under årens lopp (delvis
anonymt) lemnat ett rikligt bidrag. Särskilt
vill jag erinra om hans recensioner af
Bebels »Kvinnan» samt af George's »Fattigdom
och framåtskridande» (i »Ur dagens krönika»)
och hans» uppsatser: om
fackföreningsväsendet i skilda land (i »Tiden») samt om
»kristendomen och den sociala frågan» (i
»Fri forskning»). Sistnämda artikel är
synnerligen betecknande för Åkerbergs
ståndpunkt. Den har också ständigt spökat i hans
hjärna och framsprungit, i olika skepnader,
flerfaldiga gånger allt sedan
»Sanningssökarens» första dagar. Det är för socialismen
bygd på »Kristi kristendom» den talar.

Åkerberg är kristen socialist. Religiöst
anlagd som han är. Ingalunda
sirapsdrypande, ej heller gudsnådlig-högmodigt. Utan
varmt och innerligt i sin stora tro på det
godas seger.

Sin skriftställarbana började han med
en öfversättning (jämte Pfeiff) af den
amerikanske unitarien Parkers skrifter.
Angrep i »Upsala-Posten», där han i början
af 1870-talet var medarbetare, s. k.
läsarnes svammelpredikningar samt stod länge
sida vid sida med Carl v. Bergen, då båda
drogo med lif och lust i härnad mot
ortodoxiens vedervärdigheter. Säga hvad man
vill om deras åsikter nu, de gingo då till verks
väl rustade med kunskaper, om äfven
olyckligtvis med vidskepelsedjäfvulen kvar i
blodet. Också spelade denne dem till sist ett
ödesdigert spratt. Först bjöd han
salongsfilosofen Viktor Rydberg att knäfalla inför
ideal-människans gudatron; så följde
Bergens affall, och båda vunno de pängar,
»aktning» och »ära» på sitt förräderi.
Åkerberg har aldrig följt dem helt. Deras
locktoner, inhöljda i mystik, drogo honom
visserligen öfver till den nya eländigheten, som
obesvärat gnidit sig upp emot både läseri
och statskyrka, men han har aldrig låtit
förleda sig till sådana bragder som Rydberg,
då han satt i den jury som fälde skyldig
öfver »Världsalltets upphofsman», eller v.
Bergen, då han i sina hof- och
nuck-koketterande predikningar talar
gudskärleksfulla lögner om tidens ondska.

Obestridligt är dock, att Åkerberg allt
mera gått tillbaka till de religiösa sagorna.
I dag skrifver han ej som förr en gång, att
»fanatismen och vidskepelsen besegras
endast genom en nitisk, outtröttlig och
själfuppoffrande verksamhet». Men —
kommande mars, den 30:de, hör också Åkerberg
till 60-åringarna.

Han är nämligen född 1833 i Hille
(Gestrikland), där hans far var v. pastor.
Studerade i Upsala, tog där studenten och
blef fil. kandidat 1865. Ungefär vid denna
tid grep han sig an med öfvers. af Parker.
Några år senare följde Mill's »Om kvinnans
underordnade ställning» o. s. v.

Åkerberg är ungkarl. Begagnar
hvarken sprit eller tobak, ja, allt sedan den
dag han 1878 landsteg på tysk jord, har
han ock afsagt sig bruket af köttmat.
Frågan om vegetarianismen betraktar han som
en af vår tids vigtigaste.

Hinke B—n.



Anna Bugge-Wicksells

bild visar en kvinna, märklig mera genom
de inre än genom de yttre dragen af sin
lifshistoria.

Hon tillhör den ansedda och i många
riktningar begåfvade norska släkten Bugge;
hennes far är telegrafinspektör i Kristiania.
Dottern Anna föddes den 17 november
1862; hon fick en god uppfostran och
var bland de tidigare af de unga norska
damer, som aflagt studentexamen; detta
skedde 1885. Hon egnade sig sedan
några år åt lärarinneverksamhet och
studerade under tiden på den s. k. filosofikum.
Genom sin begåfning, sina grundliga
kunskaper, sina lifliga allmänna intressen och
sin makt öfver det fria ordet, gjorde hon
sig snart bemärkt inom de ledande
kretsarne i Kristiania, och var under året
1888—89 ordförande i norsk
kvindesagsforening. En af de sociala och politiska
frågor, åt hvilken hon egnat sitt varmaste nit
är fredssaken; 1888 besökte hon
fredskongressen i Schweitz; och fortsatte sedan färden
till Frankrike. Där ingick hon (sommaren
1889) med Knut Wicksell den förening,
som har allt af äktenskapets innerlighet,
men intet af dess juridiskt bindande, för
båda makarnes rättsmedvetande
upprörande, form. Från sommaren 1889 har
Anna Bugge-Wicksell varit bosatt med sin
man i Stockholm, och har här, liksom i
Upsala, uppträdt med föredrag eller i
diskussioner rörande den gifta kvinnans
ställning — i hvilket ämne hon äfven utgifvit
en broschyr. Vid hvarje hennes
uppträdande väcker hon liflig sympati, genom
sitt måttfulla, väl genomtänkta, väl
framförda, ovanligt rediga, följdriktiga, och
innehållsrika föredrag. Och i de artiklar af
hennes hand, som tid efter annan synas
i svenska och norska tidskrifter, återfinner
man samma sakkännedom, allvar och
klarhet. I Sanningsökaren har hon under de
senaste åren varit en flitig medarbetare.
Det stilla, tillbakadragna väsendet, det fina,
intelligenta ansigtet, den lilla späda
gestalten — allt tillsammans ger intrycket af
karaktär i hvarje tum. Anna
Bugge-Wicksell är en af de få kvinnor, som, för att
följa sin öfvertygelse, vågat det största, en
kvinna kan våga. Men liksom hennes val
skedde med den allvarligaste besinning,
har hennes ställning blifvit buren med den
största värdighet. Hon har därför på
alla gifvit det djupa intryck, som hvarje
af äkta öfvertygelse handlande,
personlighet meddelar. Man tycker sig, vid första
mötet, hafva en klar, klok och kraftig liten
kvinna framför sig; ser man henne oftare,
i hemmet, med man och en liten tvåårig
son, finner man att det slutna, stilla
väsendet äfven gömmer varma känslor.

En man som Knut Wicksell, hvilken
alltid af sin hustru måste komma att kräfva
full delaktighet i ett lif af arbete och
kamp, kunde icke ha valt en mera modig,
trofast och dugande lifshjälp än Anna
Bugge. Hon är en af de få hustrur
samman med hvilken en man, när han ger
sig ut i lifvets strid, tryggt kan upprepa
diktarens ord:

»Är vi två — är vi hundrade man!»

E—N.





Knut Wicksell.
———


I sitt nio och tjugonde år stod han
inför Pontius Pilatus. Det var vid det
nordliga af svenska patentbildningens
hufvudsäten. En hel cyklon af akademiskt
ovett och alla möjliga åsnors verop
störtade öfver honom. Ganska naturligt. Han
hade i stillaståendets dypöl dristat utkasta
en mening, som ej följde stora landsvägen.


Det rörde ett nationalekonomiskt
spörsmål, nymalthusianismen; men hycklarne
med tidningspressen i spetsen rubricerade
det såsom — könsosedligt. Därför den
allmänna ovilja då emot W. Lyckligtvis
tog han icke så hårdt vid sig. Utan har
ganska envist stridt för samma mening.

Vidare har W., såsom kändt är, både
talat och skrifvit öfver andra tidens frågor,
särskildt äktenskaps- och
religionsspörsmålen. Ett stort och mäkta betydelsefullt
verk, må vi hoppas, han — trots den
medfödda trögheten — snart vill skänka
oss.

W. hör icke till de gröna ungdomarna,
som ju i vår utlefvade tid så begabbas.
Han blir nu till julen 41 år. Det
oaktadt visar han dock ingen lust att krypa
till korset och bli en snäll gosse. Tvärt-
om har han ju helt nyligen kommit fram
med en mening igen. Något hvaröfver
alla stackare af alla partier blifvit så
indignerade, att de ljugit och vrålat efter
bästa förmåga.

»Den som får hela verlden emot sig
har vanligen orätt» . . . Nej! Motsatsen
är riktig. Då allt hvad enfaldighet heter
spjernar emot diskussion öfver en viss fråga,
kan man vara förvissad om, att det döljer
sig en viss, f. n. »farlig» sanning i den.

Det länder W. till heder, att han i
vår fega, efter utmärkelser trånande tid
vågar sjunga ut med sin mening, äfven
fastän den betraktas som »samhällsvådlig»
och »vansinnig».

Hans etikett är licentiat, hvilken
examen han (1885) tog »för skams skull»,
säger han själf.H. B—n.




F. V. Thorsson

skrifver till »Lucifers» utgifvare att han
icke har någon biografi att sända. Men
längre fram i brefvet ger han sig själf i
några rader, och de följa här i all sin
rättframma originalitet (jämför också Axel
Danielssons »Ur det förflutna»):

- — — »Jag är skomakare och
socialist, född den 30 maj 1865,
bortauktionerades på socknen vid 9 års ålder
och har sedan passerat de särskilda
proletärgraderna» . . .

Där har Ni mannen! Och den
mannen torde nog komma att. uträtta ett godt
lifsverk för den svenska arbetarerörelsen.





J. M. Engström.
———


Redan ha tre och ett halft år kunnat
gå, sedan Stockholms partivänners hela
trängre krets och många därtill följde ditut
till de dödas stad vid Norrtull stoftet af
J. M. Engström. Många gamla
partivänner skola med vemodigt nöje återse hans
bild, och många, som senare trädt in i
socialismens krets, skola med intresse taga
del af några rader ur den lefnadsteckning
Socialdemokraten bragte den framskjutne
kämpen, när han fallit trogen på sin post:
John Mårtenson Engström var född
1849 i Skåne, fick ingen ordentlig
skolgång, utan kom, vid 15 års ålder 
föräldrarlös, i tunnbindarelära. Själf utgången ur
arbetareklassen kände han därför i grund
det lif arbetaren nu förer. Hur skall detta
kunna bli annorlunda? — det stod för
honom tidigt som hufvudspörsmålet.
Liberalismens svar tillfredsstälde honom ej.
Han kom bland de första i öfre Sverge
till socialismens lösning. »Åt hvar och en
efter hans behof, af hvar och en efter
hans förmåga» — denna den fullt
förverkligade, redan till ett relativt högt
utvecklingsstadium hunna socialismens maxim var
en af Engströms älsklingssatser vid de
teoretiska resonnemanger om det samhälle
som förberedes, hvari han gärna sökte
förströelse på samma gång som större klarhet
och tankeöfning.

Närmast gälde det dock den
mödosamma grundläggningen: organisationen. Det
är ofta nog ett otacksamt arbete, men
oförtröttad stod J. M. Engström, 
Kungsholms arbetareförening gick sönder, men
då hade han redan Tunnbindarnes
fackförening. Så kom han in i
Centralkomitén, som 1884 och 85 var brännpunkten
för Stockholms arbetarerörelse. Här blef
han den socialistiska fraktionens ledare,
och, när denna segrade, Centralkomitèns
ordförande, en befattning som han med
ett kort afbrott innehade till sin död.
Såsom sådan blef det närmast hans uppgift,
ingalunda en lätt, att lotsa
fackföreningsrörelsen öfver dessa års svårigheter. Och
förvisso gjorde han hvad på honom ankom.

Jämsides härmed var Engström
verksam i den rent politiska arbetarerörelsen,
var under den lilla schismen 1886
redaktör för Nya samhället, blef sedan
Socialdemokratens expeditör, en af partiets
förtroendemän, m. m.

Som talare var klarhet och reda
Engströms hufvudegenskap. Hans naturliga
begåfning, underhjälpt af ett icke
obetydligt kunskapsförråd, som han städse var
angelägen att utvidga, gjorde honom till
en af de bästa i den
upplysningspropaganda, som bör och måste följa efter de
första starka väckelseropen till sofvande
arbetaremassor.

Sin sista afgörande knäck fick hans
hälsa på en agitationsresa till Upsala i
partiets tjänst. Den 21 juni 1889 dog
han lugnt och stilla, undergräfd af
proletärsjukdomen lungsoten, efterlämnande
närmast sörjande en talrik familjekrets.

Heder och ära åt den trogne kämpens
minne. »Sent skall du glömmas» stod det
på en af de röda kransarna på hans kista.

*



Till Aug. Palms porträtt.

»Nej, se Palm på skräddarebordet! Så
är det då verkligen sant att han lemnat
samhällsförbättrarebråket och blifvit en hygglig
medborgare» hör jag mer än en af »Lucifers»
läsare utbrista vid betraktandet af detta
porträtt. Ja, det är verkligen sant, jag
sitter nu åter på skräddarbordet och söker
förtjena brödet till mig och de mina med
nål och sax, och förunnas jag bara hälsan
och arbete, så skall jag nog nu som för
10 år tillbaka kunna lefva på mitt yrke,
så ni skall inte tro att jag glömt bort det.
Jag skall kunna åtaga mig att göra en
grilljannare af Lissen och en — åtminstone
till utseendet — hygglig karl af sjelfva
biskop Billing, ja, till och med vill jag åtaga
mig att göra fader Bergström till gentleman,
utvändigt nota bene; detta måste alltså vara
ett bevis på att jag är duglig i yrket. Jag
hoppas därför att den ärade allmänheten
af det maskulina könet, som sätter värde
på att ha sin jordiska stofthydda i elegant
skick icke förglömmer att hänvända sig till
mig, ty jag kan görat.

Ja, skräddare är jag, men huruvida jag
kommer att höra till de »stilla i landet»,
blir en fråga som jag icke nu vågar
besvara. Jag fruktar nästan för att jag har
för mycket oppositionelt blod, eller hvad
det är för sattyg i kroppen. Nog af, jag
har åtminstone under de gångna 10 åren
inhemtat några dyrköpta erfarenheter, som
gör att jag aldrig mera kommer att bli
beroende af något parti.

Nej aldrig! Jag vill vara fri,
sjelfständig och oberoende, genom arbete söka
skapa mig en oberoende ställning och egna
den tid som måtte bli öfrig åt min första
kärlek, den arbetande klassens ekonomiska och
politiska likställighet.

HögaktningsfulltAug. Palm.Skräddare


Från och med 1 januari är adressen:
Norra Smedjeg. 9, 3 tr. ö. g.





Det gifves menniskor, som aldrig misstaga sig, derför att de ej
besluta sig för något förnuftigt.Goethe.

Döm icke din nästa, förrän du är i samma belägenhet som han.Hillel.

Intet tidsfördrif är så billigt som läsning, och intet är så varaktigt.Montague.

Beslut att göra, hvad du bör göra, och gör utan tvekan, hvad du
beslutit.B. Franklin.

Ett onyttigt lif är en tidig död.J. W. von Goethe.

Kan du ej blifva, hvad du skall, så blif allvarligt, hvad du kan.Henrik Ibsen.

I som viljen hålla folket i okunnighet — akten er! Det är ni
sjelfva som ha mest att frukta. Af det vilda djuret blir lätt ett grymt
djur.Mirabeau.

Man håller menniskorna vanligen för farligare än de äro.J. W. von Goethe.

Jag har aldrig erfarit någon sådan sorg, som icke förlorat sin
bitterhet genom en halftimmas eftersinnande.De Monteaquien.

Välj alltid det bästa, och du skall finna, huru det genom vanan
blir det angenämaste.Plutarkus.

Jag ser hos andra inga fel, som icke också jag har begått. Man
behöfver blott bli gammal för att bli mild.J. W. von Goethe.

Tro icke allt hvad du hör; säg icke allt hvad du vet; gör icke
allt hvad du kan.










Rösträttssång.
Ord och melodi af S—n.
———


Marsch.  Varmt, kraftigt och sakta.





Söner af folket, upp och fån rösträtt! 
Veten, att Sverges väl står på spel! 
Ty det kan aldrig gå framåt till lycka, 
När af dess folk lider brist så stor del.

Oftast de rika helst gynna sig sjelfva,
Tänka blott sällan på fattigmans nöd.
Fara och sträfva blott efter mera,
Och att få lagligt äta vårt bröd.

Derföre riksdagen nekar de minsta,
Hvad de för nöds skull framstält i bön,
Medan man offrar tusentals kronor
Åt dem, som redan ha rikligt i lön.

Men nu vi fordra, att vi få rösträtt,
Ty det är vi, som i släp, tills man dör,
Äta vårt bröd med sorg och bekymmer,
Rösträtt bör rättvist bli lönen derför.

Äfven är nyttigt gifva oss rösträtt.
Ty ej kan sörjas så bra för vårt väl,
Som om vi sjelfva få styra och ställa
För att få slippa bli penningens träl.

Derföre, folkmän, upp och fån rösträtt!
Riksdagen sedan skall höra vår nöd.
Hem med små piltar då mången skall ega,
Som nu sig sjelf blott kan skaffa ett bröd.

Rösträtt är alltså välfärd åt alla,
Och vi tillväxa då uti mängd.
Också vår rikedom växer och ökes.
Kommer se'n ovän, då vägen är stängd.

Hafva vi rösträtt, vi älska vår hembygd
Och vilja gerna dö för vårt land.
Men när vi lida, kan ingen förtänka,
Vi söka hem på en främmande strand.






Det ges en stormakt på jorden: den allmänna opinionen. Han
förfogar öfver flere soldater än alla konungar, öfver mera pänningar
än alla bankirer, och besitter områden, som ingen kan eröfra.





Parlamentarismens teknik,
Handledning i föreningslifvet
af
Montanus.
———


Låt oss strax komma öfverens, att hur
varmt vi än äro fästade vid vår förening,
— roligt är där just icke. Är sammanträdet 
utlyst till kl. 8, så kommer flertalet
framemot half 9, nio. När det så sent
omsider tar sin början, är det som så ofta
grälsjukan riktigt ger sig luft. För all del, jag
vill visst icke säga, det s. k. bråkmakarne
gifvetvis ha orätt; jag menar blott, att de
som ingenting ha att komma med annat
än med veritabelt skräp: småfnaskiga
anmärkningar, ideliga omtuggningar af hvad
andra nyss sagt etc. etc., de gjorde
föreningen en stor tjänst, om de litet mindre
ofta togo till ordet, alldeles tego eller
yttrade sig så kortfattat som möjligt. Nu
rinna som oftast timmarna, den ena efter
den andra, bort i evinnerligt prat. Och
midnatt ligger re'n bakom en, då man slö
och sömnig spritter till vid ordförandens
förklarande klubbslag: sammanträdet är
slut!

Lyckligt och väl om något verkligt
gagneligt har uträttats. Något som
uppväger de olägenheter, som säkert en och
hvar känner till. Trött efter den långa
arbetsdagens slit har jag behof af något
lifvande, uppryckande. Och som min nästa
arbetsdag tar vid tidigt morgonen därpå,
är det af vikt, jag icke kommer för sent
i säng. Det är onödigt söka förneka, att
det moderna, d. v. s. öfverdrifna
föreningsbevistandet verkar skadligt på en
kroppsarbetares såväl kropp som själ. Man blir
nästan utsliten, bara af att »hänga» på möten
och sammanträden, hvilka efterlämna ringa
behållning eller kanske icke ens med ett
uns bidraga till min egen eller den stora
sakens förkofran.

En annan högst betänklig nackdel är,
att, om jag är gift, jag försummar hemmet.
Jag tänker särskilt på barnen. Skall deras
uppfostran helt och hållet kastas på den
religionsförfäande folkskolan samt på
moderns skuldror? Är det icke tvärtom min
plikt, att med den kunskap, jag varit i
tilfälle skaffa mig, först och främst verka
lifvande, uppfostrande på den lilla krets,
som ligger mig närmast? Men hur skall
det tillgå, då all den tid jag möjligtvis
kan ha ledig, egnas blott och bart åt de
många föreningar, jag tillhör, o. d.

Det är naturligtvis icke afsikten med
denna lilla uppsats att förkasta
organisationen, långt ifrån; — dess oerhörda
betydelse är ju alltför väl bevisad. Det är
felen och öfverdrifterna i det nuvarande
föreningsväsendet, jag i korthet velat
påpeka, samt i detta sammanhang göra
några anteckningar om de regler, man af
erfarenhet kommit att fastslå såsom
bestämmande i och för ett sammanträde
(eller möte) och dess gång.

Innan jag öfvergår därtill, är det dock
en känd gammal sats, det kan löna
mödan att erinra om; den så att säga ligger
till grund för alla de öfriga, och lyder:

»alla sätt äro bra utom de tråkiga».

*

Främsta orsaken, hvarför öfverläggningar
så ofta uttänjas i det ledsamma, torde
vara den redan nämda: att talare efter
talare uppträda med precis ett och
detsamma, den ena än mera outhärdligt »lång»
än den andra. Det är ju möjligt, de
själfva tro sig komma med något nytt;
och det är därföre, de tillika ha den
sorgliga ovanan att stå och idissla samma
tanke, samma fraser.

Härvid kan, såsom dock vid första
ögonkastet måhända tyckes, ordföranden
egentligen ingenting göra. Begrips, han
kan på ett försiktigt vis göra uppmärksam
på förhållandet och uppmana deltagarna,
att, i stället för långrandiga återupprepanden
af hvad förut blifvit sagt, helt kort och
godt instämma med den eller den talaren.
Hufvudvilkoret för att en ändring härutinnan 
skall blifva möjliga är dock, att det
står klart för en och hvar, att om han
vill deltaga i diskussionen, det är hans
oafvisliga plikt, att noga följa med öfriga
talares inlägg, själf veta hvad han vill
säga och yttra detta kortast möjligt. Hur
ofta hör man icke talare begynna kvickt
nog med ett erkännande, att han ingenting 
har att säga, »men eftersom» han
begärt ordet så . . . Och hur vanlig är
icke den uppfattningen, att ju längre och
sammanrört ett tal är, dess bättre. »Det
där var ju ingenting, det var ju bara ett
par ord», hörde jag en gång en pärson
yttra om ett anförande, som odisputabelt
var synnerligen klart och slående, men
mycket kort.

Gifvetvis beror det på deltagarna
själfva, huru raskt och på samma gång
grundligt det kan gå undan med de
föreliggande frågorna; men den roll,
ordföranden spelar, det må vara på ett stort
möte eller på ett vanligt föreningssammanträde, 
är onekligen rätt betydelsefull. Han
har att, trots de skiftningar i åsikter som
kunna göra sig gällande, trots allt möjligt
onödigt prat som inmänges i diskussionen,
och trots sina egna anti- och sympatier,
söka föra det hela raskt framåt och
framför allt att vinnlägga sig om en opartisk
ledning. Det duger icke att utse sin vän
till ordförande blott emedan han är ens
vän, att välja en meningsfrände blott som
sådan, icke ens den som man sätter värde
på såsom talare, ty det är mycket
möjligt, han icke alls är lämplig att handtera
klubban. Det kräfves nämligen till
ordförande pärsoner, som framför allt kunna
vara opartiska samt ega snabb och säker
uppfattningsförmåga. Att sammanträden
så ofta bli så resultatlösa, det hela ett
nonsens, är förvisso merendels beroende
på ordföranden, som antingen själf velat
spela för bestämmande i roll eller icke egt
kraft nog att ha »ledningen» om händer.
Lika litet som han får vara en storkaxe,
den där vill att allt skall gå efter sin pipa,
får han nämligen höra till de villrådiga,
tafatta, som, just när det gäller, misströstar
eller står där med klubban i hand som
en annan bortbyting.

En obehaglig och farlig vana, många
ordförande ha, är, att från ordförandeplatsen 
hålla långa föredrag om både ett
och annat. I nybildade föreningar tar
detta sig måhända storslaget ut, men
sent omsider ledsnar nog medlemmarne
på dessa långtrådiga utläggningar eller
förmaningar. Bestämd, kort och icke
talträngd, sådan skall en ordförande vara.
Att deltaga i diskussionen hör ej häller
ordföranden till, åtminstone icke från
ordförandeplatsen.

Hans intresse är därtill för mycket
upptaget. Han har att tillse ordningen
under mötet. Och att föredragningslistan,
som i förväg bör vara uppgjord, följes.
Diskussionen måste han vaket och
nogsamt följa, anteckna de som begära ordet,
i den tur de anmäla sig o. s. v., o. s. v.
För större tydlighets skull brukar han
sedan stryka ett streck öfver den talares 
namn, åt hvilken han lämnar ordet.
Yrkandena, som framställas, måste han, om
de ej skriftligt affattats, uppteckna; och
kan för säkerhets skull, sedan talaren
slutat, kontrollera om yrkandet af honom rätt
återgifvits.

Men ordförandens svåraste uppgift är 
dock kanske icke den att leda diskussionen, 
utan fastmer att vid omröstningarna
(voteringarna) iakttaga klarhet och
omutlig rättrådighet Till de ofta förekommande
krångliga hit- och ditkryssande voteringar,
som dra så odrägligt ut på tiden, är det
nog vanligen ordförandens slapphet,
otydlighet eller vrångvishet, som bär skulden.
Det är visserligen sant, att fall förekomma,
som äro kinkiga eller då mötesdeltagarna
själfva äro oförlåtligt virriga, såväl som att
den voteringsapparat, som delvis vunnit
häfd är icke så litet konstig; men när
ordföranden klart uppfattat de olika
yrkandena och själf icke vill föredraga något
särskilt, bör han — om han eljes eger
någon vana — rätt behändigt kunna lotsa
hela historien i land.

Då i en öfverläggning ingen vidare har
begärt ordet, hemställer ordföranden, att
diskussionen må förklaras afslutad, hvilket
befästes med klubbslag. Och plägar han
härvid t. ex. tillägga: »Då ingen talare
anmält sig, öfvergår jag till att framställa
proposition i ämnet», hvarefter han först
har att redogöra för de skilda yrkanden,
som blifvit gjorda. Då gäller det för
förslagsställarne att höra upp; i stället för att
anmärkningar strax göras (i händelse
ordföranden uppfattat yrkandet oriktigt),
händer det tyvärr alltför ofta, att de mäst
elaka insinuationer utbasunas efteråt. Men
har man ej vid gifvet tillfälle bevakat sin
rätt, får man stå sitt kast, det är något
litet hvar borde kunna inse.

Jag yttrade mig nyss med en smula
vanvördnad om de brukliga voteringssätten.
När det blott gäller ett förslag, går det
nog. »Antages förslaget?» spörjer
ordföranden, och tycker han sig som svar erhålla
öfvervägande ja-rop, tillägger han: »Jag
finner frågan med ja besvarad». Hörde han
däremot, att nej-ropen voro öfvervägande,
ställer han frågan så: »Förkastas förslaget?»
Äro ja-ropen nu öfvervägande, förklarar
ordföranden likaledes: »Jag finner denna
fråga med ja besvarad» och befäster
beslutet (såsom alltid) med klubbslag.

Skulle, innan klubban hunnit fallna, 
någon begära votering, t. ex. med anledning
af att han anser ordföranden ha uppfattat
styrkan af ja- eller nej-ropen orätt, svarar
ordföranden härpå: »Votering är begärd.»
Denna kan tillgå antingen med slutna sedlar 
hvarpå skrifvits ja eller nej, eller med
handuppräckning, namnupprop eller med
discessus, d. v. s. att det ena partiet
anmodas gå åt höger, det andra åt venster
(från talarestolen), hvarefter de olika
styrkorna räknas.

Men om förslagen uppgår till ett antal
af fyra, fem, ser det däremot ofta hopplöst
ut att komma ur villervallan. Det gäller
nämligen icke blott, att ordföranden själf
har saken klar för sig, mötesdeltagarne
måste ock ha rätt syn på densamma. Hur
ofta märker man icke, synnerligast bland
ovana mötesdeltagare, att den stora
apparatenSom här icke finnes utrymme att tydligt
framställa denna, hänvisas de som önska sätta sig
grundligt in i parlamentarismens teknik
till “Handledning för deltagare i rådplägande och beslutande
församlingar“ af K. Törnebladh, eller till Axel
Svenssons lilla skrift: “Om öfverläggningar och
beslut“, n:o 5 Studentföreningen Verdandis
småskrifter. med hufvudproposition och 
motförslag alldeles kollrar bort dem, och att i
stället för att detta skulle vara den mäst
praktiska lösningen, det blir den minst
tillförlitliga.

Det är möjligt, jag tager miste, då jag
säger, att inom arbetareorganisationerna,
där man ju ständigt bör ifrigt agitera
för nytt tillflöde af medlemmar, det är
lämpligt att vid dylika tillfällen, då
yrkandena äro flera, låta votering ske för hvart
och ett af dessa. I alla händelser är det
det enda sätt, man kan påräkna, att alla
skola uppfatta. Måhända det icke är det
bekvämaste; men hur förträffligt det än är,
att allt går raskt undan, viktigare är och
blir dock alltid, att icke någons rätt
förfördelas, att den mindre vana deltagaren
ej blir lurad genom några finter, han är
okunnig om. Klarhet i öfverläggningar och
beslut är ett oeftergifligt vilkor.

Som sammanträdet ledes af ordföranden, 
måste denne naturligtvis vara hemma 
i parlamentarismens taktik. För att icke
öfriga deltagare skola sitta där halft som
nollor, är det emällertid nödigt, att äfven
de äro något så när hemmastadda på det
området, för att kunna uppfatta
ordföranden och kontrollera hans tillvägagående.
Högsta ledningen bör mötet själf
utöfva.  För den skull vore det säkert af
oerhörd nytta om inom föreningarne
lektioner och öfningar allt emällan meddelalades 
af de mera erfarne ordförandena.
Att som ibland sker låta klubban vid de
ordinarie sammanträdena gå ur hand i
hand i tur och ordning kan ju ha den
olägenheten med sig, att sammanträdet
utmynnar i blott och bart tokroliga misstag
från de ovana klubbinnehafvarnes sida. På
denna grund anser jag särskilda öfningsstunder, 
om hvilka flere föreningar enas,
vara att föredraga.

Angående de öfriga funktioner, som
beklädas inom vanliga föreningar, vill jag
blott nämna, att det är nog godt och väl,
det den redbaraste utses till kassör, men
kontrollen bör under alla omständigheter vara
sträng, icke af misstänksamhet utan för att
förekomma slarf och misstag.

Sekreterarens post kräfver kanske mäst
intelligens. Åtminstone om hans protokoll 
skola utgöra en träffande bild af 
sammankomsten. Nu höra vanligtvis
protokollen till det allra tråkigaste: torra
paragrafer, hvaraf den första traditionellt lyder:
»Ordföranden öppnade sammanträdet» etc.,
och såsom slutkläm heter det: »Klockan
..... förklarade ordförande sammanträdet 
afslutadt».

Allt förtryck vare bannlyst från våra
föreningar! Kallgrinet likaså. Majoriteten
— om den icke nota bene anser sig
ofelbar — vinnlägga sig om, att dess sätt
gent emot minoriteten ej blir öfversittarens.
Så kan, oaktadt meningsskiljaktigheter,
kamratandan hållas oppe. Föreningen blir icke
såsom ofta nu en större eller mindre klicks
dansbana, utan så att säga det gemensamma 
hemmet, där man någon gång efter
dagens tunga släp kan erhålla vederkvickelse,
nytta och nöje.

För mycket skämmer dock allt. 
Oupphörliga hoptrumningar bli lätt till
förbannelse i stället för till gagn.

En friskare, gladare ton vare rådande
i våra föreningar! Äro så alla besjälade
af samma vilja: att uträtta något, skall för
visso de nutida bristerna försvinna af sig
själfva, och målet: arbetareklassens frigörelse,
slafveriets och förtryckets upphäfvande närma
sig allt mer och mer.

